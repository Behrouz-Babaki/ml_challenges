L'ascesa dell'Ombra (titolo originale: The Shadow Rising) è il quarto libro del ciclo fantasy La Ruota del Tempo scritto dall'americano Robert Jordan. L'edizione originale inglese è stata pubblicata da Tor Books il 15 settembre 1992; la prima edizione italiana è stata pubblicata da Fanucci Editore nel maggio 2004, mentre nel 2006 è uscita l'edizione tascabile (collezione TIF Extra).Con i suoi 58 capitoli (ma senza prologo, l'unico finora tra gli 11 libri pubblicati) e le sue 393.823 parole nell'edizione inglese, L'ascesa dell'Ombra è il libro più lungo del ciclo, sebbene abbia 16 pagine in meno de Il signore del caos.