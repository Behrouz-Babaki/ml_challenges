La metà oscura è un romanzo horror scritto da Stephen King e pubblicato nel 1989.King scrisse molte storie sotto lo pseudonimo di Richard Bachman negli anni settanta. Molti dei romanzi di Bachman sono più violenti e cinici di quelli scritti sotto il suo vero nome. Quando fu scoperto il suo segreto, scrisse La metà oscura come risposta a questo outing. Il romanzo è anche un omaggio allo scrittore Shane Stevens: Thad Beaumont, protagonista de La metà oscura, scrive dei violenti romanzi polizieschi aventi come personaggio principale Alexis Machine, il nome del protagonista del romanzo di Stevens Dead City: King dedicò a Stevens la postfazione del libro con queste parole: "La scelta di questo personaggio è un omaggio a Mr. Stevens, i cui romanzi sono tra i più acuti mai scritti sul lato oscuro dell'American Dream. In queste opere la cosiddetta mente criminale e lo stato di psicosi cronica si fondono per creare il male perfetto. Ne raccomando la loro lettura incondizionatamente". Il libro venne adattato per un film da George A. Romero nel 1990, e fu prodotto nel 1993. Le riprese vennero effettuate presso il Washington and Jefferson College. Nel cast possiamo trovare Timothy Hutton nel ruolo di Thad/Stark, Michael Rooker come Alan Pangborn, ed una partecipazione di Julie Harris come eccentrica collega di Thad che fornisce alcune vitali informazioni circa il soprannaturale.Il videogioco La Metà Oscura fu creato da Symtus e pubblicato da Capstone Software nel 1992.