The World Almanac and Book of Facts (Almanach świata i książka faktów) jest popularną wielonakładową, 1-tomową amerykańską publikacją informacyjną. Jest przysłowiową kopalnią wiedzy informującą o zmianach zachodzących w poszczególnych państwach świata, najbardziej spektakularnych wydarzeniach oraz wyczynach sportowych. Znaczną część poświęcono sprawom mogącym zainteresować czytelnika północnoamerykańskiego. Dla wielu pełni rolę najbardziej esencjonalnej współczesnej encyklopedii. Jej nabywcami są biblioteki, szkoły, przedsiębiorstwa jak i czytelnicy indywidualni w Stanach Zjednoczonych i w bardziej ograniczonym stopniu w innych częściach świata. Łącznie sprzedano ponad 80 mln egzemplarzy.Almanach jest publikowany od 1886. Wydanie z 2008 było 140 edycją jubileuszową. Od 2009 wydawcą The World Almanac jest wydawnictwo Infobase Publishing w Nowym Jorku. Od 1995 wydawana jest też wersja publikacji dla dzieci pt The World Almanac For Kids (Almanach świata dla dzieci).