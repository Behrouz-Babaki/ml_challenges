Don Casmurro (Dom Casmurro) è un romanzo dello scrittore brasiliano Machado de Assis di stile realista. Fu pubblicato nel 1899 ed è uno dei libri più tradotti della letteratura brasiliana. È considerato all'unanimità il capolavoro della letteratura brasiliana e fu definito "l'Otello brasiliano" dalla critica letteraria Hellen Caldwell.In questo romanzo Machado de Assis continua un processo di innovazione della scrittura iniziato con la pubblicazione di Memorie postume di Brás Cubas nel 1881. L'impiego di capitoli corti, l'ironia e il pessimismo caratteristici dell'autore, le forme narrative innovative e l'uso del metalinguaggio e dell'intertestualità sono largamente presenti in questa opera.