Scientific American è una delle più antiche e prestigiose riviste di divulgazione scientifica pubblicata dal Nature Publishing Group.Fu fondata da Rufus Porter il 28 agosto 1845 negli Stati Uniti ed è pubblicata con cadenza mensile. Il nome è colloquialmente abbreviato in SciAm.La rivista, di ampia diffusione, propone articoli autorevoli su discipline scientifiche attuali ed innovative.Non è soggetta a revisione paritaria come le riviste di comunicazione scientifica quali Nature, ma è comunque rispettata per l'esposizione chiara degli articoli indirizzata ad un pubblico di appassionati o di scienziati operanti in campi diversi da quelli trattati.In Italia la rivista Le Scienze, sebbene abbia una gestione indipendente, rappresenta l'edizione italiana di Scientific American, e in essa si possono trovare numerose traduzioni degli articoli originali della rivista americana.