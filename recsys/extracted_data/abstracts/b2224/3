Samurai Deeper Kyo (jap. サムライ ディーパー キョウ, Samurai Dīpā Kyō) – 38-tomowa manga autorstwa Akiminego Kamijō, stanowiąca jak do tej pory jedyny jego projekt. Manga ta należy do gatunku shōnen z domieszką ecchi. Jej akcja rozgrywa się cztery lata po bitwie nad Sekigaharą. Fabuła mangi jest fikcyjna, osadzona w realiach historycznych feudalnej Japonii. Głównym bohaterem jest Onime no Kyō (鬼眼の狂; w wolnym tłumaczeniu: Demonooki Kyo), który przejmuje kontrolę nad ciałem Kyoshiro Mibu, który to wcześniej pokonał Kyō.