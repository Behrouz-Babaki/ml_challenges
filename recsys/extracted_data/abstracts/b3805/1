Ultimate Spider-Man is een stripserie van Marvel Comics met in de hoofdrol Spider-Man. De serie verscheen als eerste in een lijn Ultimate Marvel-titels, waarin personages die al decennia bestonden een gemoderniseerde hervertelling kregen wat betreft oorsprong en geschiedenis. Hoewel Ultimate Spider-Man regelmatig raakvlakken vertoont met de verhalen die vanaf 1961 in Amazing Fantasy en The Amazing Spider-Man verschenen, wijzigt de serie regelmatig mijlpalen en achtergronden van personages uit de oorspronkelijke series en voegt ze eigen verhaallijnen toe.