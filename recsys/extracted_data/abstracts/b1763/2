Praticamente innocuo (titolo originale Mostly Harmless) è un romanzo del 1992 di Douglas Adams, quinto libro della serie della Guida galattica per gli autostoppisti.Uscito dopo 8 anni dall'ultimo titolo della serie, non è mai stato chiaro se questo romanzo dovesse essere veramente l'ultimo, fino alla morte dell'autore avvenuta l'11 maggio 2001.Il titolo è dovuto a una battuta che si può trovare all'inizio della serie, quando Arthur Dent scopre che alla voce "Terra" nella Guida Galattica per Autostoppisti corrisponde un'unica parola: "Innocuo". Il suo amico Ford Prefect, uno dei redattori della Guida, lo rassicura dicendogli che la prossima edizione della guida conterrà l'articolo riguardante la Terra che Ford stesso ha scritto negli ultimi anni passati sul nostro pianeta. Anche a causa della prematura scomparsa del pianeta, l'articolo rivisitato diventerà:Il romanzo è stato pubblicato in italiano l'11 luglio 1993 nella collana fantascientifica Urania (n. 1209) ed è stato ristampato più volte.