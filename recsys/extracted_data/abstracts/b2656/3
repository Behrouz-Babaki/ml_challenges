Gorin-no Sho (jap. 五輪書, Gorin-no Sho, pol. Księga pięciu kręgów; czasem zapis: Gorin No Sho lub Go Rin No Sho) – księga napisana w 1645 r. przez jednego z najsłynniejszych szermierzy japońskich, Musashiego Miyamoto.Składa się z pięciu rozdziałów (zwojów) podzielonych według dalekowschodniego systemu żywiołów: Pierwszy krąg (Ziemi) - mówi o tym, czym jest "droga żołnierskiego prawa", zawiera potrzebne definicje, stanowi również wstęp do dalszej części traktatu; Drugi krąg (Wody) - zawiera informacje o szkole walki Musashiego, opisy postaw i technik; Trzeci krąg (Ognia) - opisuje starania znalezienia dobrego momentu oraz zdominowania przeciwnika w walce; Czwarty krąg (Wiatru) - zawiera opisy różnych stylów i szkół walki współczesnych autorowi; Piąty krąg (Pustki) - jest to krótki wstęp do "Drogi praktyki i natury" - filozofii życia Musashiego.Traktat Musashiego porusza wiele spraw - mówi nie tylko o sztukach walki, ale także o właściwym stanie ducha i umysłu, o znaczeniu zdominowania przeciwnika w trakcie starcia. Oprócz tego w "Księdze pięciu kręgów" Musashi krytykuje inne szkoły, przekazując własną "drogę" (filozofię i właściwą postawę życiową).Polski przekład bezpośrednio z języka japońskiego, autorstwa Agnieszki Żuławskiej-Umedy, wydało po raz pierwszy wydawnictwo Diamond Books z Bydgoszczy w roku 2001.