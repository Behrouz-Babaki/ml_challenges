Il Mondo Disco (in inglese Discworld) è un mondo immaginario in cui è ambientata una popolare serie di romanzi fantasy umoristici scritti dall'autore britannico Terry Pratchett.I libri parodiano principalmente il genere fantasy classico di Howard e le opere di Tolkien ma attingono anche da Lovecraft, Shakespeare, i miti, il folklore e le fiabe, utilizzandoli talvolta per creare dei paralleli satirici con questioni attuali.La serie nasce nel 1983 con il romanzo Il colore della magia. Da allora sono stati prodotti libri, carte geografiche, storie brevi, film d'animazione, adattamenti teatrali, videogiochi, musica e gadget ispirati al Mondo Disco.Fino al 2012 sono stati pubblicati in inglese 39 romanzi del Mondo Disco, 5 dei quali per bambini o per ragazzi, e sei racconti; in italiano sono stati tradotti 20 romanzi, pubblicati dagli editori TEA, Salani e Mondadori.