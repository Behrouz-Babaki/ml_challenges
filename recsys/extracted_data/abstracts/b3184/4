L'uomo che fu Giovedì (titolo originale The Man Who Was Thursday) è un romanzo giallo dello scrittore inglese G.K.Chesterton composto nel 1908. La sua importanza è stata riconosciuta successivamente, quando venne ristampato come brossura dalla Ballantine Books, volume trentaduesimo della celebre serie Ballantine Adult Fantasy del luglio 1971. Nonostante il libro tratti l'argomento Anarchia, non è un'esplorazione od una confutazione del pensiero anarchico; la costruzione ad hoc dell'"Anarchismo filosofico" dell'autore si distingue da quella ordinaria e si riferisce più ad una ribellione contro Dio, che contro il Governo.Il romanzo è stato descritto come "uno dei cardini nascosti della scrittura novecentesca, il luogo dove, sotto i nostri occhi, la tradizione nonsense-fantastica fa ruotare autori come Lewis Carroll ed Edward Lear e diventa l'incubo-fantastico, tradizione nella letteratura di Kafka e Borges".