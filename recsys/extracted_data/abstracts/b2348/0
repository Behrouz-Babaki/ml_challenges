Zamieć (tytuł oryg. Snow Crash) – powieść fantastyczno-naukowa amerykańskiego pisarza Neala Stephensona. Zaliczana jest do cyberpunku i postmodernizmu.W książce dominuje czarny humor, występuje dużo śmiesznych, wręcz absurdalnych sytuacji, np. monopol na rozwożenie pizzy przez mafię sycylijską, gdy dowozicielator nie zdąży w 30 minut jej dowieźć – klient dostaje ją za darmo, jednak nigdy tak się nie zdarzyło, przez co ludzie zawsze kombinują jak zdobyć darmowe jedzenie.Metawers to nazwa wirtualnej rzeczywistości występującej w powieści, gdzie ludzie prowadzą swoje drugie życie. Cała sieć tętni życiem, pojawiają się tam gwiazdy muzyki oraz filmu, japońscy biznesmeni, hakerzy, i cała masa innych postaci. Do przedstawienia postaci w Metawersie służą awatary, które mogą być dowolnie modyfikowane. Mogą przedstawiać użytkownika bardzo wiernie, tak jak wygląda w rzeczywistości lub być tanie, czarno-białe.