Het spook van de opera (Frans: Le Fantôme de l'Opéra, internationaal uitgebracht als The Phantom of the Opera) is een Franse roman door Gaston Leroux. Het verhaal werd aanvankelijk als feuilleton gepubliceerd in Le Gaulois van 23 september 1909 tot 8 januari 1910, en nadien uitgegeven in boekvorm. Het is waarschijnlijk geïnspireerd op George du Mauriers Trilby. Het spook van de opera is een gothic novel die romantiek, horror, mysterie en tragedie combineert.Aanvankelijk had de roman niet veel succes, maar nu wordt het boek als een klassieker in de Franse literatuur beschouwd, alhoewel het overschaduwd is door zijn vele film- en toneelbewerkingen, onder andere een film in 1925 met Lon Chaney in de hoofdrol en een musical van Andrew Lloyd Webber in 1986.