Trzy wiedźmy (ang. Wyrd Sisters) – humorystyczna powieść fantasy Terry'ego Pratchetta, wydana w 1988 r. W Polsce książka ukazała się po raz pierwszy w 1998 r. nakładem wydawnictwa Prószyński i S-ka (ISBN 83-7469-477-3). Jest to szósta część długiego cyklu Świat Dysku, zaliczana do podcyklu o czarownicach z Lancre. Książka została przetłumaczona na dwadzieścia trzy języki.Angielski tytuł nawiązuje do trzech czarownic z Makbeta nazywanych Weird Sisters (także Three Witches, stąd polski tytuł).Umiera dawny król Lancre. Jego miejsce zajmuje podstępny książę z żoną, jednak jednocześnie w dziwnych okolicznościach ginie mały potomek byłego króla. Dziecko znajdują tytułowe trzy wiedźmy, które, dla jego bezpieczeństwa, pozostawiają go pod opieką wędrownej grupy aktorów...