Een dans met draken (oorspronkelijke titel: A Dance with Dragons) is het vijfde deel in de zevendelig fantasyserie Het lied van ijs en vuur, geschreven door de Amerikaanse schrijver George R.R. Martin. In maart 2011 kondigde uitgeverij Bantam Spectra aan dat het boek gepubliceerd zou worden op 12 juli 2011. De Nederlandse vertaling wordt in 2 delen uitgegeven. Het eerste deel, Oude vetes, Nieuwe strijd, is uitgekomen op 26 november 2011. Het tweede deel, Zwaarden tegen draken, verscheen in februari 2012.Het manuscript van Een dans met draken bedroeg 1.500 pagina's en is het op één na langste deel in de serie tot dusver. Oorspronkelijk was de titel bedoeld voor het tweede deel in de serie, toen Martin de bedoeling had een trilogie te schrijven.Begin 2006 publiceerde Martin enkele korte hoofdstukken van het boek op zijn website en op de Amerikaanse website Amazon.Een dans met draken speelt zich net als de voorgaande delen af in de fictieve wereld Westeros, een soort van Middeleeuws Europa waar de seizoenen soms wel tien jaar kunnen aanhouden. De serie volgt het verhaal van een strijd om de troon van Koningslanding, waar de de IJzeren Troon staat.