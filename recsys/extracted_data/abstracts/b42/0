I guerrieri del ghiaccio (A Dance with Dragons) è la prima parte del quinto dei sette romanzi della saga fantasy Cronache del ghiaccio e del fuoco dell'autore statunitense George R. R. Martin, pubblicato il 12 luglio 2011 e diviso in tre parti nell'edizione italiana.A Dance with Dragons doveva essere, inizialmente, il titolo del secondo romanzo della saga, quando Martin progettava ancora l'opera come una trilogia. Alcune prime edizioni statunitensi di A Game of Thrones (1996) indicavano A Dance of Dragons come il futuro secondo volume della saga. L'antologia Legends del 1998, in cui era inserito il racconto The Hedge Knight, facente parte del medesimo universo, indicava, invece, A Dance of Dragons come il quarto capitolo della saga. Come i precedenti quattro volumi della saga il libro include una lunga appendice ed è lungo complessivamente 1022 pagine.Il 3 marzo 2011, l'editore Bantam Spectra ha annunciato che il romanzo sarebbe stato pubblicato il 12 luglio 2011.. Martin consegnò il manoscritto al suo editore il 27 aprile 2011, comunque già dal 2006 aveva iniziato a pubblicare alcuni capitoli del testo sul suo sito web e su Amazon.co.uk. Due settimane prima della pubblicazione ufficiale Amazon.de inviò anticipatamente per errore 180 copie prenotate da clienti. Negli Stati Uniti la versione a copertina rigida venne pubblicata ufficialmente il 12 luglio 2011 dopo essere già passata per 6 ristampe (per un totale di 650.000 copie). Il primo giorno di pubblicazione furono venduti un totale di 298.000 copie in formato cartaceo, digitale e audio. Questo è il secondo libro della serie a debuttare al primo posto nella classifica dei bestsellers del New York Times.Ambientato in un mondo fittizio, che ricorda l'Europa medievale, in cui la magia esiste e le stagioni possono durare per molti anni, le Cronache del ghiaccio e del fuoco raccontano le violente lotte dinastiche di un impero in subbuglio. A Dance with Dragons è il seguito di A Feast for Crows (2005), il quarto romanzo della saga. Gli eventi della prima parte del libro saranno contemporanei a quelli del suo predecessore, A Feast for Crows (2005), mentre la seconda parte sarà cronologicamente successiva e fornirà la risoluzione di alcune delle storylines iniziate in A Feast for Crows.