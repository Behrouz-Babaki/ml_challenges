Zagłada Hyperiona (w tłumaczeniu Radosława Januszewskiego i Marka Rudnika, Upadek Hyperiona w tłumaczeniu Wojciecha Szypuły, tytuł oryg. The Fall of Hyperion) – powieść science fiction autorstwa Dana Simmonsa z 1990 r., kontynuacja powieści Hyperion. Tytuł powieści nawiązuje do poematu Johna Keatsa The Fall of Hyperion: A Dream. W 1990 powieść była nominowana do nagrody Nebula, a w 1991 zdobyła nagrody Locusa i BSFA oraz była nominowana do nagrody Hugo za najlepszą powieść.