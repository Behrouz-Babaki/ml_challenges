Cryptonomicon è un romanzo del 1999 di Neal Stephenson. Racconta le vicende dei crittografi della seconda guerra mondiale affiliati con Bletchley Park nei loro tentativi di tradurre i messaggi in codice dei nazisti e combatterne i veloci U-Boot, in parallelo con la storia dei loro discendenti, che con la moderna crittografia tentano di costruire una centrale dati nello stato immaginario di Kinakuta, una piccola nazione comparabile geograficamente e politicamente col Brunei.Cryptonomicon è stato candidato al premio Hugo come miglior romanzo nel 2000.Cryptonomicon si avvicina di più al genere storico e contemporaneo che al genere fantascientifico frequente nei lavori più recenti di Stephenson, e include personaggi che si rifanno a figure storiche, quali Alan Turing, Douglas MacArthur, Winston Churchill, Isoroku Yamamoto, Karl Dönitz, Albert Einstein e Ronald Reagan, così come alcune descrizioni altamente tecniche della crittografia moderna e della sicurezza dell'informazione, e argomenti che spaziano dai numeri primi e l'aritmetica modulare al "van Eck phreaking".