List do chrześcijańskiego narodu – książka napisana przez Sama Harrisa, w odpowiedzi na reakcje wywołane jego pierwszą książką "Koniec wiary" (The End of Faith). Napisana jest w formie listu otwartego skierowanego do chrześcijanina. Zamierzeniem autora jest "obalenie intelektualnych i moralnych ambicji chrześcijaństwa w najczęściej spotykanych formach". Książka została wydana we wrześniu 2006, a w październiku była na siódmym miejscu listy bestsellerów New York Timesa.