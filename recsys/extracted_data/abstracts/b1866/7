Nodame Cantabile (jap. のだめカンタービレ) - japońska manga autorstwa Tomoko Ninomiya, publikowana po raz pierwszy w latach 2001-2010 w magazynie Kiss i wydana również w postaci 25 niezależnych tomików. Cykl został zekranizowany zarówno w postaci składającego się z trzech serii serialu anime, jak i serialu oraz dwóch filmów aktorskich. Ponadto wydano kilka płyt ze ścieżką dźwiękową do seriali i filmów, a także trzy gry komputerowe. Nodame Cantabile, w zależności od klasyfikacji, zaliczane jest do podgatunku shōjo-manga (manga przeznaczona głównie dla nastolatek) lub josei-manga (manga dla dorosłych kobiet).