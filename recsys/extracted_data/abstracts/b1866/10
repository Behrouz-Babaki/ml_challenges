Nodame Cantabile (のだめカンタービレ, Nodame Kantābire?) è un manga josei creato da Tomoko Ninomiya e pubblicato in Giappone dalla Kodansha nella rivista Kiss dal 2001 al 2009 e successivamente raccolto in 23 tankōbon. La serie è incentrata su un gruppo di studenti di musica ed ha avuto un buon successo di critica e pubblico: nel 2004 la serie ha ricevuto il Premio Kodansha per i manga per titoli shōjo, ed il volume 19, messo in vendita nel novembre 2007, nella sua prima settimana di vendita è stato il più venduto in tutto il Giappone, mentre il volume 17 è stato il 3º manga più venduto di tutto il 2007.La serie è stata adattata come serie Tv live action (Dorama) nel 2006 (con due film-Special conclusivi nel 2008), come anime a partire dal 2007, come videogioco per Nintendo DS e per Nintendo Wii nello stesso anno, e come film per il cinema con due lungometraggi nel 2009 e 2010.Negli Stati Uniti d'America i diritti di pubblicazione del fumetto sono stati acquistati dalla Del Rey Manga, mentre in Italia la Star Comics ha iniziato la pubblicazione a partire dal 2 settembre 2010 sulla testata Up.