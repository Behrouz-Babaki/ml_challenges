Doppio inganno (The Bourne Supremacy) è un romanzo del 1986 dello scrittore statunitense Robert Ludlum. È il secondo titolo della fortunata trilogia con protagonista Jason Bourne, iniziata con Un nome senza volto e conclusa da Il ritorno dello sciacallo. Anche da questo best seller nel 2004 è stato tratto un film, The Bourne Supremacy, che però differisce notevolmente dal romanzo nonostante ne mantenga il titolo originale inglese.