De straatvechter (The Street Lawyer) is een in 1998 uitgekomen legal thriller van de Amerikaanse schrijver John Grisham. Het beschrijft hoe een jonge veelbelovende advocaat achter een smerige truc van zijn kantoor komt waardoor mensen zijn overleden, en naar aanleiding hiervan de strijd met zijn ex-collega's aangaat. Een televisieserie gebaseerd op het boek was aangekondigd, maar is uiteindelijk om onbekende redenen afgelast.