Le cronache di Prydain (The Chronicles of Prydain) è una serie di cinque romanzi fantasy scritti dall'americano Lloyd Alexander basata fondamentalmente sulla maggior parte delle leggende contenute nel Mabinogion, il testo mitologico più importante della letteratura gallese. La stessa ambientazione è un Galles immaginario, parallelo a quello esistente, da cui il nome in Cymru Prydain; lo stesso autore ragguaglia il lettore nella nota d'apertura che precede il testo del primo romanzo.Nel 1985, basandosi liberamente sui primi due volumi della saga, Il libro dei tre e Il calderone nero, la Walt Disney Company produsse il lungometraggio animato Taron e la pentola magica (The Black Cauldron).