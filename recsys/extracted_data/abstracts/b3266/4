Akta Odessy, powieść sensacyjna brytyjskiego pisarza Fredericka Forsytha z roku 1972. Tytuł oryginalny: The ODESSA File. Akcja rozgrywa się w RFN w roku 1963. Niemiecki dziennikarz Peter Miller powodowany motywami osobistymi rozpoczyna prywatne śledztwo poszukując hitlerowskiego zbrodniarza wojennego Eduarda Roschmanna, byłego komendanta obozu koncentracyjnego w Rydze. Odkrywa istnienie podziemnej Organizacji Byłych Członków SS o nazwie ODESSA (Organisation der ehemaligen SS-Angehorigen). Jednocześnie zostaje wplątany w działania wywiadu izraelskiego mające na celu przerwanie współpracy między niemieckimi naukowcami a rządem Egiptu w dziedzinie technologii rakietowej.