Buick 8 è un romanzo horror scritto da Stephen King e pubblicato nel 2002.È il secondo libro di King che narra di una macchina soprannaturale (il primo fu Christine. La macchina infernale), e come questo è ambientato in Pennsylvania. Anche il racconto breve "Camion" conteneva eventi paranormali che coinvolgevano veicoli. Secondo la copertina: «Buick 8 è un romanzo che racconta il nostro fascino per le cose morte, la nostra necessità di risposte quando non esistono, il terrore ed il coraggio davanti all'ignoto». Si tratta di una «meditazione sulla natura indecifrabile delle nostre esistenze».Il titolo è ispirato a quello di una canzone di Bob Dylan, From A Buick 6. L'editore indipendente Cemetery Dance Publications ha pubblicato una versione limitata del libro che ora è rivenduto su eBay per oltre 500 dollari.Stephen King disse di essere stato ispirato alla scrittura del libro durante un viaggio fatto nel 1999. Si fermò ad una stazione di servizio nell'ovest della Pennsylvania. Guardandosi attorno scivolò e quasi cadde in un fiumiciattolo. L'idea che potesse non essere ritrovato per molto tempo lo portò ad ideare la storia. Nel libro King descrive un incidente automobilistico fatale e, quasi per coincidenza, King stesso ne fu vittima e venne quasi ucciso nel tardo '99. In ogni caso, disse di non aver modificato nulla nella storia per poter assomigliare al suo incidente.