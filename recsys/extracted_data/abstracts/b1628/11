Lucky Luke is een Belgische stripreeks die sinds 1946 loopt. De verhalen draaien rond een cowboy; Lucky Luke, en zijn avonturen in het Wilde Westen. De strip werd bedacht door de Belg Maurice De Bevere onder het pseudoniem "Morris". Twee jaar na diens overlijden in 2001 hervatte Hervé Darmenton het tekenwerk.Lucky Luke is een humoristische stripreeks en heeft vele scenaristen gehad, waarvan René Goscinny de bekendste en meest gevierde was. De verhalen spelen zich alle af in de Verenigde Staten in de negentiende eeuw. Vaak worden de clichés van het westerngenre geparodieerd en ook bekende kleurrijke historische personages opgevoerd.De strip is samen met De avonturen van Kuifje en Asterix een van de succesvolste Europese stripseries ooit. De reeks is in 23 talen vertaald, waaronder enkele Afrikaanse en Aziatische talen.