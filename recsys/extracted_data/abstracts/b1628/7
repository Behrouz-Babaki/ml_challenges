Lucky Luke è un personaggio dei fumetti, di una serie di cartoni animati omonimi, di una serie televisiva e di un film.È un cowboy solitario e taciturno, capace di sparare più veloce addirittura della propria ombra. È un paladino della giustizia, sempre alle prese con i banditi del Far West, ma grazie alla propria integrità morale cerca di non uccidere mai nessuno. È ritratto sempre con una sigaretta tra le labbra (accuratamente preparata ogni volta con tabacco e cartine) o, dopo che ha smesso di fumare, con un filo d'erba.Nella rosa di personaggi figurano antagonisti come i Fratelli Dalton, Joe Jack, William, Averell, la mamma dei Dalton, e svariati personaggi di contorno che contribuiscono a creare l'atmosfera western come i bari, i becchini, i gestori dei saloon, gli indiani, i fuorilegge e gli sceriffi, che rappresentano, ironizzano, sbeffeggiano e, talvolta, demoliscono il mito del leggendario vecchio west.Merita un cenno il fidato destriero, chiamato nei primi episodi Saltapicchio e poi Jolly Jumper: un cavallo intelligente e un po' filosofo che è in grado di parlare, ma lo fa solo col padrone o con i suoi simili.