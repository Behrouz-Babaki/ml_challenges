The Day of the Jackal is een boek uit 1971 van Frederick Forsyth. Het werd in het Nederlands vertaald door J. F. Niessen-Hossele onder de titel 'De dag van de jakhals'.Het verhaal gaat over een aanslag op het leven van president Charles de Gaulle. Bij leven was De Gaulle door velen geliefd maar ook door velen gehaat omdat hij voorstander was van de onafhankelijkheid van Algerije. Met name de OAS was hier fel tegen. Er zijn meer dan zes complotten tegen zijn leven bekend. Daarvan zijn er drie daadwerkelijk in een aanslag uitgemond.