Vita di Pi (Life of Pi) è un romanzo dello scrittore canadese Yann Martel. Il protagonista, Piscine Molitor Patel, un ragazzo di Pondicherry, in India, inizia ad esplorare i problemi della religione ad un'età precoce, e sopravvive, naufrago nell'Oceano Pacifico, per 227 giorni.Il romanzo ha vinto il prestigioso Booker Prize nel 2002. È stato anche scelto per il concorso Canada Reads di CBC Radio nel 2003, dove fu sostenuto dalla scrittrice Nancy Lee. Anche la sua traduzione in lingua francese, L'Histoire de Pi, fu scelta nella versione francese della gara, Le combat des livres.