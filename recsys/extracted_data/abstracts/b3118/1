De wet van negen (The Law of Nines) is een fantasyboek van de Amerikaanse schrijver Terry Goodkind. Het werd voor het eerst gepubliceerd op 18 augustus 2009 in de Verenigde Staten. Kort na de lancering belandde het op de tiende plaats van de New York Times-bestsellerslijst. De Nederlandse vertaling werd gedaan door Emmy van Beest, Marion Drolsbach en Niels van Eekelen, en verscheen november 2009 bij uitgeverij Luitingh.Het verhaal bevat veel fantasy-elementen en vindt plaats in de nabije toekomst van de echte wereld. Daarnaast is het ook gelinkt aan het parallelle universum van Goodkinds serie De wetten van de magie. De hoofdpersoon is Alexander Rahl, een kunstenaar wiens leven gecompliceerder wordt als hij de vrouw Jax ontmoet.