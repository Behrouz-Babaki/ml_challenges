Een storm van zwaarden (oorspronkelijke titel: A Storm of Swords) is het derde in de serie van zeven geplande boeken Het lied van ijs en vuur, een fantasyserie van de Amerikaanse schrijver George R.R. Martin.Het boek werd voor het eerst gepubliceerd op 8 augustus 2000 in het Verenigd Koninkrijk, en vervolgens in Amerika in november 2000. Deze publicatie werd vooraf gegaan door een novelle genaamd Pad van de Draak, waarin sommige van de hoofdstukken van Daenerys Targaryen in een boek werden gestopt.Op dit moment is Een storm van zwaarden het langste boek in de serie. Het was zo lang dat in het Verenigd Koninkrijk de paperbackeditie in tweeÃ«n werd gedeeld, Deel 1 werd gepubliceerd als Staal en Sneeuw in juni 2001 (met het originele omslag) en het tweede deel als Bloed en Goud in augustus 2001 (met een nieuw omslag). In Frankrijk werden dit zelfs 4 delen.Een storm van zwaarden won in 2001 de Locus Award en in 2002 de Geffen Award voor beste roman, het was tevens genomineerd voor de Nebula Award in 2002 voor beste roman. Het is het eerste boek in de serie die genomineerd is voor de Hugo Award, een van de twee meest prestigieuze prijzen in sciencefiction en fantasypublicaties, het verloor echter wel van J.K. Rowlings roman Harry Potter en de Vuurbeker.