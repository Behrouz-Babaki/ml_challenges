House of M is de naam van een achtdelig crossover-stripverhaal gepubliceerd door Marvel Comics in 2005. Het verhaal werd geschreven door Brian Michael Bendis, en getekend door Olivier Coipel. Het eerste deel verscheen in juni 2005, en was een vervolg op het verhaal Avengers Disassembled, waarin de mutant superheldin Scarlet Witch een mentale inzinking had en de realiteit probeerde te veranderen om haar verloren kinderen terug te krijgen. Ze maakte toen een realiteit waarin mutanten de dominante soort waren, en Magneto hun leider was.