Książki z serii "Dziewczyna Super" autorstwa Cecily von Ziegesar opowiadają o Jenny Humphrey (znanej z innej książki Cecily von Ziegesar "Plotkara"), która po wyrzuceniu z ekskluzywnej szkoły Constance Billard rozpoczyna naukę w szkole z internatem Waverly, gdzie chodzą bogate, rozpuszczone i nastawione na całoroczną zabawę dzieciaki. Jenny chce diametralnie zmienić swoje życie i stać się jedną z najpopularniejszych dziewczyn w szkole, co nie będzie proste. Na swojej drodze spotyka wiele dziewczyn, z których niektóre będą przyjaciółkami a inne rywalkami i jeszcze większą ilość chłopaków.