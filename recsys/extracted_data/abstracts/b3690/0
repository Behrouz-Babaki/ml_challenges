The World God Only Knows (神のみぞ知るセカイ, Kami nomi zo shiru sekai?), letteralmente Il mondo che solo Dio conosce in inglese e giapponese, spesso abbreviato in Kaminomi (神のみ, Kaminomi?), è un manga di Tamiki Wakaki, pubblicato da Shogakukan sulla rivista Weekly Shōnen Sunday dal 9 aprile 2008 al 23 aprile 2014, dopo la storia-prototipo pubblicata sul numero 32 del 2007 con il titolo di Koishite!? Kami-sama!! (恋して!? 神様!!, Koishite!? Kami-sama!!? lett. "Innamorato?! Dio!!"). Il manga viene pubblicato in Italia dalla Star Comics a partire dall'8 marzo 2012 con il titolo inglese.Dal manga è stato tratto un anime di 12 episodi prodotto da Manglobe. L'anime è stato trasmesso da vari network televisivi giapponesi dal 6 ottobre al 22 dicembre 2010. Nel 2011 lo studio Manglobe ha prodotto Kami nomi zo Shiru Sekai II (神のみぞ知るセカイⅡ, Kami nomi zo Shiru Sekai II?), la seconda serie dell'anime, sempre in 12 episodi, trasmessi dall'11 aprile al 27 giugno 2011. Uno special introduttivo di circa tre minuti è stato pubblicato come bonus insieme al decimo volume del manga, il quale è stato poi ripreso come prologo del primo episodio nella versione Blu-Ray della prima serie; sono inoltre stati pubblicati tre OAV rispettivamente con il quattordicesimo, diciannovesimo e ventesimo volume del manga. La produzione di una terza stagione e di un nuovo OAV extra incentrato sul personaggio di Kanon Nakagawa sono stati annunciati sull'ultimo numero doppio di Weekly Shonen Sunday del 2012. L'OAV, intitolato Kami nomi zo shiru sekai: Magical Star Kanon 100%, è stato pubblicato in allegato al ventiduesimo volume del manga il 18 giugno 2013. La terza stagione, intitolata Kami nomi zo shiru sekai -Megami Hen-, è stata trasmessa sempre su TV Tokyo dall'8 luglio al 23 settembre 2013.Da The World God Only Knows sono state tratte anche due light novel.