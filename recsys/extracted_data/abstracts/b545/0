Karin (かりん, Karin?) è un manga per ragazzi creato da Yuna Kagesaki e serializzato nella rivista mensile Comic Dragon AGE, ed edito in Italia da Planeta DeAgostini a partire dall'aprile 2008. Di Karin, esiste anche una versione animata, trasmessa nel 2005 dalla rete televisiva giapponese WOWOW ed una light novel dal titolo Karin Zōketsuki. In Italia i diritti del manga sono stati acquistati dalla Planeta De Agostini che, dopo averne interrotto la pubblicazione a metà 2009, durante il Lucca Comics dello stesso anno ne ha garantito la conclusione nonostante la sospensione a tempo indeterminato delle altre pubblicazioni orientali della casa. Il volume 13 è stato pubblicato in data 26 agosto 2011 mentre il quattordicesimo ed ultimo volume è stato messo in vendita il 30 settembre 2011. Nel volume 14 sono presenti numerosi errori grammaticali dovute all'assenza di un vero e proprio traduttore italiano a causa della fine dell'attività in Italia da parte della Planeta De Agostini programmata per il 2012.