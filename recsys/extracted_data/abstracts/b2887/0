La fisica di Feynman (titolo originale, The Feynman Lectures on Physics) è un corso universitario di fisica pubblicato in più volumi nel 1964, a cura di Richard Feynman, Robert B. Leighton e Matthew Sands. Il manuale si basa su una serie di lezioni tenute da Feynman negli anni 1961–63 e rivolte a studenti dei primi anni del California Institute of Technology (Caltech). Le lezioni date da Feynman furono oggetto di registrazioni audio e, successivamente, trascritte da un team di fisici e studenti laureati. Un resoconto della genesi di questi volumi è raccontato da Sands nella memoria "Capturing the Wisdom of Feynman", pubblicata sul Physics Today nel 2005