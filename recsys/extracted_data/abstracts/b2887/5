Feynmana wykłady z fizyki – zapis wykładów wygłoszonych przez Richarda Feynmana dla studentów fizyki I i II roku na Caltechu (Kalifornijskim Instytucie Techniki) w latach 1961-1964. Publikacja ta została opracowana przez Feynmana, Roberta Leightona i Matthew Sandsa.Dobór materiału i forma była skutkiem wielkich zmian w fizyce po latach 40. XX wieku. Podręcznik, po zaakceptowaniu przez Komitet do Spraw Nowego Programu Fizyki (w składzie: Robert Leighton, Victor Neher i Matthew Sands), stał się najbardziej niezwykłym w swej dziedzinie. Używany do dzisiaj, przez nietradycyjny sposób tłumaczenia praw fizyki, wciąga czytelnika do odkrywania praw fizyki, pokazując ją jako fascynującą naukę. Sam Feynman miał powiedzieć, że ludzkość zapamięta go nie z QED, ale właśnie z Wykładów. Również i polski fizyk Leopold Infeld zwykł mawiać, że istnieją dwa rodzaje wykładowców. Są kiepscy, którzy na wykładach zdają się mówić Patrzcie, jaki ja jestem mądry i inni, którzy mówią Patrzcie, jakie to proste. Feynman, mający dar łatwego tłumaczenia, należał do tych drugich.