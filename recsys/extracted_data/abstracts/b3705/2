I loro occhi guardavano Dio, noto anche come Con gli occhi rivolti al cielo (Their Eyes Were Watching God, 1937), è l'opera più famosa di Zora Neale Hurston, scrittrice afroamericana dell'Harlem Renaissance. Venne scritto mentre l'autrice si trovava ad Haiti per uno studio antropologico. Il romanzo è però ambientato in Florida.I loro occhi guardavano Dio è stato pubblicato per la prima volta in Italia nel maggio del 1938 da "Frassinelli tipografo editore, via Conte Verde, 9 Torino". Ciò è per certi versi sorprendente visto il periodo storico poco propizio a un libro così aperto e non razzista, che esprime una visione della realtà dei neri, delle loro aspirazioni, dei loro sentimenti, dalla loro prospettiva. Non va dimenticato che l'autrice è di colore.