Doktor Jekyll i pan Hyde (org. Strange Case of Dr Jekyll and Mr Hyde) – nowela napisana przez szkockiego autora Roberta Louisa Stevensona, po raz pierwszy w oryginale publikowana w roku 1886.Utwór opowiada o londyńskim prawniku, który prowadzi dochodzenie w sprawie dziwnego zdarzenia pomiędzy jego przyjacielem, dr. Henrym Jekyllem, a mizantropijnym Edwardem Hyde'em. Nowela ta jest znana jako portret psychopatologii i podwójnej osobowości. W kulturach anglojęzycznych fraza "Jekyll i Hyde" oznacza kogoś o dwulicowej osobowości."Dr Jekyll i Mr Hyde" szybko odniósł ogromny sukces i stał się jednym z bestsellerów R. L. Stevensona. Pierwsze adaptacje pojawiły się rok po publikacji, a sama książka stała się inspiracją wielu filmów.