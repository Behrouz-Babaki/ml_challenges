</span>Buffy l'ammazzavampiri è una serie a fumetti tratta dalla serie televisiva omonima, creato da Joss Whedon.La serie regolare è composta da sessantatré numeri ed è stata prodotta in America a partire dal 1998 fino al 2003 dalla casa editrice Dark Horse Comics. In Italia la serie ha fatto la sua comparsa nel settembre del 2000 edita dalla Play Press Publishing ma la pubblicazione si è interrotta dopo soli 5 numeri. Quattro anni dopo la casa editrice Free Books ha ricominciato la stampa dei fumetti ma non con il sistema della singola pubblicazione mensile: per un paio di anni sono stati pubblicati direttamente i volumi (paperback) che raccolgono i singoli numeri. Anche questa iniziativa non è giunta a conclusione poiché la Free Books ha sospeso la ristampa dei volumi nel 2007 dopo la pubblicazione di Catena alimentare.Ad integrare la serie regolare, sono stati pubblicati nello stesso periodo anche una serie di numeri speciali dedicati a singoli personaggi, alcuni brevi racconti apparsi sulla collana Dark Horse Presents ed alcuni fumetti "one-shot". Per completare in maniera esauriente la mitologia che circonda la Cacciatrice, lo stesso Whedon, in collaborazione con altri scrittori, ha dato alle stampe anche alcuni romanzi grafici che spaziano con le loro trame dalla prima Cacciatrice della preistoria, passando per storie parallele a quanto trasmesso in televisione dedicate ad altri protagonisti della saga, fino a spingersi a Melaka Fray, la Cacciatrice del futuro.La pubblicazione dei paperback in America si è conclusa nel 2004 ma in essi non vi hanno trovato posto numerosi fumetti one-shot, come le storie dedicate a Giles o a Jonathan, e soprattutto il numero 8 della serie regolare intitolato The Final Cut, l'unico mai distribuito nel formato brossura ed abbinato invece al kit "Supernatural Defence". Questi ed altri fumetti, come Chaos Bleeds pubblicato solo come inserto dell'omonimo videogioco o Reunion crossover fra Buffy ed Angel, sono rimasti considerati come numeri speciali.In maniera del tutto analoga a quanto avvenuto in televisione, con la creazione del telefilm spin-off Angel, la Dark Horse ha iniziato nel 1999 la pubblicazione anche di una serie di fumetti dedicata ad Angel di cui ancora nulla è arrivato in Italia.A partire dal 18 luglio 2007 tutto il materiale fumettistico legato a Buffy è stato riedito dalla Dark Horse e ripubblicato in una collana di volumi denominati Buffy Omnibus che riorganizza tutte le storie fino ad allora pubblicate, sia la serie regolare che i numeri one-shot, in ordine cronologico.Sempre nel 2007 è iniziata la pubblicazione di Buffy l'ammazzavampiri - ottava stagione, serie a fumetti che riprende da dove si erano concluse le vicende della settima stagione della serie televisiva. L'edizione italiana è iniziata nel 2008, sempre ad opera della Free Books,, ma si è interrotta dopo la pubblicazione di due soli volumi. Tuttavia, nel 2010 la casa editrice Edizioni BD ha rilevato i diritti della Free Books ed iniziato la commercializzazione dei nuovi volumi dell'ottava stagione,, che nel frattempo si è conclusa in USA.Nel 2011, la Dark Horse Comics ha recuperato i diritti d'autore sulla serie di Angel (ceduti alla IDW Publishing nel 2005) e ha riunito nuovamente tutti i personaggi della serie televisiva facendoli apparire nell'ultimo volume dell'ottava stagione L'ultimo bagliore. Questo ha permesso a Whedon e soci di sviluppare nuove storie da inserire in più serie parallele e in svariati numeri one-shot: all'ottava stagione segue infatti una nona stagione di Buffy e una seconda serie dal titolo Angel & Faith, più altre due miniserie, una incentrata su Spike, e un'altra su Willow (quest'ultima non ancora pubblicata in Italia, e per il momento non ancora annunciata dall'editore italiano).Gli eventi narrati nella serie a fumetti non alterano in nessun modo la continuity ufficiale della serie televisiva (a parte alcune anacronicità su dettagli del passato di Angel e Spike), alcune delle storie al contrario hanno una precisa collocazione all'interno della cronologia del telefilm ed anticipano (o seguono) trame non completamente approfondite nella serie televisiva completando in maniera esauriente il quadro generale del Buffyverse.