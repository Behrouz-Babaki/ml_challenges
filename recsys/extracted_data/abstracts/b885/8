Eragon is het eerste deel in de epische fantasyserie Het Erfgoed (Inheritance Cycle) van de Amerikaanse schrijver Christopher Paolini. Het werd in eerste instantie door Paolini's familiebedrijf uitgegeven, maar werd later door Carl Hiaasen opgepikt en door Alfred A. Knopf opnieuw gedrukt. De serie was oorspronkelijk bedoeld als een trilogie, maar in oktober 2007 maakte Paolini bekend dat hij een vierde boek aan de reeks zou toevoegen vanwege de complexe verhaallijnen en personages. De serie vertelt het verhaal van Eragon en zijn draak Saphira die de duistere koning Galbatorix moeten zien te verslaan om het fictieve continent Alagaesia van de ondergang te redden. Eragon blijkt uiteindelijk een van de laatste mysterieuze Drakenrijders te zijn.