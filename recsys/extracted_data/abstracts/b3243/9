L'isola misteriosa (L'Île mystérieuse) è un romanzo di avventura dell'autore francese Jules Verne. L'edizione originale fu pubblicata da Hetzel nel 1874 con numerose illustrazioni di Jules Férat.L'isola misteriosa costituisce il terzo e ultimo capitolo di una trilogia iniziata con I figli del capitano Grant e Ventimila leghe sotto i mari. Per questo vi si ritrovano alcuni personaggi dei due capitoli precedenti e allusioni alle vicende in essi narrate.Il libro racconta le avventure di un gruppo di americani naufragati su un'isola del Sud Pacifico non segnata sulle mappe. L'"isola misteriosa" sulla quale la storia è ambientata (un'isola fittizia ipoteticamente situata nell'Oceano Pacifico 34°57′00″S 150°30′00″W circa 2 500 km ad est della Nuova Zelanda) può anche essere un riferimento alla vera isola di Lincoln.