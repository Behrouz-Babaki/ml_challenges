Pitty is een boekenreeks van de Britse schrijfster Enid Blyton. De reeks gaat over een meisje, Pitty, en begint op het moment dat ze voor het eerst naar haar nieuwe kostschool gaat, Malory Towers. De reeks eindigt als ze haar laatste trimester erop heeft zitten, en ze zal verder studeren aan de universiteit. Ze maakt daar heel wat vriendinnen maar moet ook proberen haar drift, gemene meisjes, enz. die soms op haar pad komen te overwinnen. Als het erop aan komt, kan ze echter steeds op haar vriendinnen en school rekenen, en zij ook op haar.