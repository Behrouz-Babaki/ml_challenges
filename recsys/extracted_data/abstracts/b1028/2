Franny e Zooey (Franny and Zooey) è un romanzo dello scrittore statunitense J. D. Salinger, pubblicato per la prima volta nel 1961. È il primo romanzo dedicato interamente ai personaggi della famiglia Glass, della quale Franny e Zooey sono i due figli minori. Il romanzo si svolge a New York ed è ambientato in pochi giorni: Franny ha una forte crisi spirituale e cerca rifugio nella casa dei genitori, dove si trova alle prese con la madre e il fratello Zooey.