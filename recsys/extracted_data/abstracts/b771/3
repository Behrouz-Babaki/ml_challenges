Dolores Claiborne è un romanzo scritto da Stephen King pubblicato nel 1993. Ne è stato tratto nel 1995 un adattamento cinematografico, L'ultima eclissi, interpretato da Kathy Bates e Jennifer Jason Leigh.Lo stile del libro si discosta dalle solite opere di King, in quanto la vicenda è narrata in prima persona dalla protagonista in inglese parlato, a volte anche molto sgrammaticato, e sotto forma di un monologo continuo, non intervallato da interruzioni di capitolo né da linee bianche. Inoltre, la storia non contiene traccia di mostri o delle altre creature soprannaturali che solitamente caratterizzano le opere di King, ma si orienta invece sullo stile di un thriller psicologico dove l'unico mostro è il rimorso che siamo costretti a portarci dentro per le azioni che abbiamo commesso nel corso della nostra vita.