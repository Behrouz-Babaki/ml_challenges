Doraemon (ドラえもん, Doraemon) is een mangaserie bedacht door Fujiko F. Fujio. De serie draait om de gelijknamige robotkat, die vanuit de toekomst is teruggereisd in te tijd. De mangaserie heeft een grote mediafranchise met zich meegebracht, waaronder drie animeseries.De manga werd voor het eerste gepubliceerd in 1969. In totaal zijn er 1344 verhalen gepubliceerd voor de originele serie. De meeste van deze verhalen zijn komisch opgezet, maar bevatten wel morele lessen over zaken als moed, integriteit, familie en respect voor ouderen. Soms worden er ook milieukundige onderwerpen aangesneden zoals bedreigde diersoorten, ontbossing, en vervuiling.Doraemon won in 1982 de Shogakukan Manga Award voor kindermanga, en in 1997 de eerste Osamu Tezuka Culture Award.