De boeken van de Zieners zijn de Nederlandse vertalingen van de delen uit de The Farseer trilogy. Dit is de eerste trilogie die Margaret Lindholm geschreven heeft onder haar pseudoniem Robin Hobb. De drie delen van de trilogie zijn Leerling en Meester, Moordenaar des konings en Vermogen en Wijsheid.Ze vertellen het verhaal van FitzChevalric Ziener, een koninklijke bastaard, die opgeleid wordt tot moordenaar en in wiens kielzog zich grote gebeurtenissen afspelen. Opmerkelijk hierbij is dat het verhaal wordt verteld door Fitz zelf; het is dus geschreven in eerste persoon en niet in derde persoon, zoals gebruikelijk is bij fantasy.Het verhaal van Fitz vindt zijn vervolg in De boeken van de Nar. Deze twee reeksen spelen, evenals De boeken van de Levende Schepen, zich af in de fictieve wereld van het Rijk van de Ouderlingen