Het Urantia Boek is een spiritueel en filosofisch boek dat claimt het wezen en de natuur van God en zijn relatie met het universum te beschrijven. Het boek bestaat uit 196 hoofdstukken ('Papers') in vier delen met 2.097 pagina's. De eerste druk verscheen in oktober 1955. Het zou zijn doorgegeven door een anonieme paranormaal begaafde persoon. Sindsdien is het in diverse Westerse en Oosterse talen verschenen. Een concordantie is via de Urantia-internetsite (in het Engels en in het Nederlands) te raadplegen. De Nederlandse vertaling zag in 1997 het licht, net als de Engelse versie op dun drukpapier. Vooral in Amerika zijn er studiegroepjes in de grotere steden.