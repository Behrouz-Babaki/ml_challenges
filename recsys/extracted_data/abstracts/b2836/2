Akta Harry'ego Dresdena (ang. The Dresden Files) – seria książek detektywistyczno-fantasy autorstwa Jima Butchera. Narratorem każdej powieści jest główny bohater, Harry Dresden, profesjonalny mag i detektyw działający we współczesnym Chicago.W świecie Harry'ego Dresdena magia, jak również wampiry, demony, duchy, elfy, wilkołaki i inne istoty nadprzyrodzone istnieją naprawdę. Jednak większość ludzi, których chroni Dresden, nie wierzy w magię, ani w mroczne siły, które regularnie spiskują przeciw nim. Przez to Harry ma problemy ze znalezieniem pracy jako prywatny detektyw czy mag i często odczuwa problemy finansowe. Na szczęście regularnie wynajmuje go Wydział Śledczy do Spraw Specjalnych w Chicago, prowadzony przez porucznik Karrin Murphy.Pierwotnie zaproponowany przez Butchera tytuł tomu pierwszego miał brzmieć: "Semiautomagic" (ang. półautomagia), co pokazywałoby istotę serii: połączenie fantasy i bezwzględnej fikcji detektywistycznej.