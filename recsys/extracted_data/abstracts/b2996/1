Nel tunnel dei misteri con Nancy Drew e gli Hardy Boys (The Hardy Boys/Nancy Drew Mysteries) è una serie televisiva statunitense in 46 episodi trasmessi per la prima volta nel corso di 3 stagioni dal 1977 al 1979. In Italia è conosciuta anche con il titolo di I misteri di Nancy Drew.È una serie del genere giallo incentrata sulle vicende dei detective dilettanti Frank e Joe Hardy, due fratelli, e Nancy Drew. Gli Hardy Boys e Nancy Drew erano entrambi due franchise di successo, nel campo dell'editoria, di proprietà di Stratemeyer Syndicate, un gruppo editoriale che possedeva molte linee di libri per bambini. È una serie dal format insolito, in quanto spesso gli episodi vedono i tre protagonisti in onda alternativamente in uno stile quasi antologico: in alcuni episodi sono presenti solo gli Hardy Boys, in altri solo Nancy Drew.