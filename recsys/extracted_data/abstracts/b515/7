Detektyw Conan (jap. 名探偵 コナン, Meitantei Conan, ang. Case Closed) – japońska detektywistyczna manga autorstwa Gōshō Aoyamy. Seria jest publikowana w odcinkach w czasopiśmie Weekly Shōnen Sunday wydawnictwa Shōgakukan od 19 stycznia 1994 roku. Opublikowane rozdziały zostały zebrane w 78 tomach tankōbon (stan na grudzień 2012 r.). Ze względu na kwestie prawne związane z nazwą Detective Conan, anglojęzyczne wydanie mangi zostało przemianowane na Case Closed. Historia opowiada o przygodach genialnego młodego detektywa o imieniu Shin'ichi Kudō, który przypadkowo został przemieniony w dziecko, po tym jak został otruty.Od czasu swojej publikacji Detektyw Conan dał początek znacznej medialnej franszyzie. Manga została zaadaptowana w serial anime wyprodukowany przez Yomiuri Telecasting Corporation i TMS Entertainment i jest w ciągłej emisji od 8 stycznia 1996 roku. Seria zapoczątkowała dwie serie OVA, szesnaście animowanych filmów fabularnych, trzy dramy live-action, liczne gry wideo i wiele produktów związanych z serią Detektyw Conan. Dwugodzinny telewizyjny specjał zatytułowany Lupin III vs Detective Conan został wyemitowany 27 marca 2009 r., przedstawiał crossover z serią Lupin III.Polska premiera anime odbyła się 28 lipca 2009 roku na kanale AXN SciFi. Stacja wyemitowała zaledwie pierwsze 51 odcinków z czego epizod 11 ze względu na swą długość (45 minut) został podzielony na dwie części. 26 lutego 2012 roku na antenie stacji AXN Spin został wyemitowany pierwszy film kinowy z Conanem w roli głównej, nakręcony w 1997 roku. Jego tytuł to Detektyw Conan: Architekt zniszczenia (jap. 名探偵コナン 時計じかけの摩天楼, Meitantei Conan Tokei jikake no matenrō). Była to jednocześnie polska premiera filmu.Zestaw tomów mangi sprzedał się w ilości ponad 120 mln egzemplarzy w Japonii. W 2001 roku zdobył nagrodę w kategorii shōnen podczas 46 rozdania Nagród Shogakukan Manga. Adaptacja anime została dobrze przyjęta i uplasowała się w pierwszej dwudziestce w ankietach Animage w latach 1996-2001. W japońskim rankingu TV anime Detektyw Conan często zajmował miejsce w pierwszej szóstce. Zarówno manga jak i anime miało pozytywną odpowiedź od krytyków za swoją fabułę.