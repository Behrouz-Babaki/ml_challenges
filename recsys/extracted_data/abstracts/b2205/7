Rurōuni Kenshin: Meiji Swordsman Romantic Story (jap. るろうに剣心 -明治剣客浪漫譚-, Rurōni Kenshin -Meiji Kenkaku Rōmantan-) – manga, oraz anime na jej podstawie, osadzona w realiach historycznych, opowiadająca o byłym szermierzu – zabójcy strony rojalistów w czasie bakumatsu (przeciwników Shinsengumi, popierającego siogunat).Serial telewizyjny ma 95 odcinków, oprócz tego istnieją również dwie serie OAV. Jedna, czteroodcinkowa "Tsuioku Hen" opowiada o czasach młodości Kenshina, o jego związku z Tomoe i o tym, jak powstała blizna na jego policzku. Druga, dwuodcinkowa, nazywana również "Seishou Hen" to historia rozgrywająca się po serii telewizyjnej, z której dowiemy się o dalszych losach Himury oraz o "końcu jego wędrówki". Wydarzenia w mandze są nieco zmienione i zamykają historię na etapie, na którym zaczyna się "Seishouhen". W 2012 cykl został zekranizowany w postaci filmu aktorskiego. W Polsce nakładem wydawnictwa Egmont wydano 12 z 28 tomów mangi (dane z miesiąca września 2010).