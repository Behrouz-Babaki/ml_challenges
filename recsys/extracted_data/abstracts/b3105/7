De Laatste Olympiër (oorspronkelijke titel: The Last Olympian) is een fantasy/avonturenverhaal uit 2009 geschreven door Rick Riordan en gebaseerd op de Griekse mythologie. In dit vijfde deel van de serie Percy Jackson en de Olympiërs maakt Kronos, de Heer van Tijd, zich op om een laatste aanval uit te voeren op Kamp Halfbloed. De Laatste Olympiër werd algemeen goed ontvangen en werd vervolgd in The Lost Hero, het eerste boek in een nieuwe serie geschreven door Riordan en voor het eerst gepubliceerd in oktober 2010. Hoewel deze nieuwe serie niet meteen Percy betreft komt het overgrote deel van de personages er wel in voor.