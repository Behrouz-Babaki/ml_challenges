Brutte scienze è una collana di libri di divulgazione scientifica per ragazzi edita da Salani, edizione italiana della popolare serie Horrible Science dello scrittore britannico Nick Arnold. La versione italiana comprende le traduzioni dei libri di Arnold e opere di altri autori, come Kjartan Poskitt e Phil Gates, basate sulla stessa formula.La serie Horrible Science (letteralmente "la scienza orribile") di Nick Arnold, pubblicata nel Regno Unito dalla casa editrice Scholastic, è una serie di libri per ragazzi, illustrati da Tony De Saulles, che fanno leva sull'umorismo e sul gusto dell'orrido dei bambini per trattare argomenti scientifici. In precedenza, Arnold aveva usato lo stesso modello in una serie di libri di carattere storico, Horrible Histories.La serie di Horrible Science consta di una ventina di volumi, e ha riscosso un grande successo sia nel Regno Unito che nel mondo, con oltre 10 milioni di copie vendute al 2007. Ha vinto due volte il premio Aventis per la letteratura scientifica della Royal Society britannica.