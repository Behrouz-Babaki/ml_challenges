Kwiaty zła (fr. Les fleurs du mal), znane również po polsku jako Kwiaty grzechu – zbiór wierszy opublikowany przez Charles'a Baudelaire'a w roku 1857.Od 1845 roku Baudelaire zapowiadał wydanie zbioru wierszy pod nazwą Lesbijki (Les Lesbiennes), później miał on nosić tytuł Otchłań (Les Limbes) i opisywać siedem grzechów głównych, którymi rządzi Nuda, co zapowiada pierwszy wiersz zbioru – Do czytelnika. Zbiór, dedykowany Théophile'owi Gautier, dzieli się na sześć części, pogrupowanych tematycznie: Spleen i ideał Obrazy paryskie Wino Kwiaty zła Bunt ŚmierćBezpośrednio po wydaniu Kwiatów zła przeciwko autorowi wytoczono proces o obrazę dobrych obyczajów dotyczący 13 ze 100 wierszy. W wyniku procesu Baudelaire musiał zapłacić grzywnę 300 franków (zmniejszoną później do 50 franków) i usunąć sześć wierszy. W drugim wydaniu (1861) autor pominął zakazane sześć wierszy, dodał 32 wiersze i nową część Obrazy paryskie. W trzecim, pośmiertnym wydaniu (1868) z przedmową poety Théophile'a Gautiera przywrócono zakazane wiersze i dodano 25 wierszy, w tym zawartość zbioru Épaves (Szczątki), wydanego w Brukseli w 1868 roku.Na polski przekładali Kwiaty zła między innymi Antoni Lange i Zofia Trzeszczkowska (tomik Kwiaty grzechu, 1894), Wiktor Gomulicki, Stanisław Korab-Brzozowski, Czesław Jastrzębiec-Kozłowski, Bohdan Wydżga, Marian Piechal, Bronisława Ostrowska (kilka wierszy).