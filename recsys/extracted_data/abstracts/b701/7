Deadman Wonderland (デッドマンワンダーランド, Deadman Wonderland?) è un manga shonen giapponese scritto da Jinsei Kataoka ed illustrato da Kazuma Kondou, già illustratore del manga Eureka Seven. Deadman Wonderland viene pubblicato in Giappone dalla Kadokawa Shoten sulla rivista Shōnen Ace dal 2007, mentre in Italia viene pubblicato dalla Panini Comics dal 21 gennaio 2010 a cadenza bimestrale. La serie è stata anche adattata in un anime, la cui trasmissione è iniziata in Giappone ad aprile 2011. I diritti per l'Italia sono stati acquisiti da Dynit, che per l'occasione ha deciso di pubblicare gli episodi in anteprima (e quasi in contemporanea col Giappone) sulla web tv Popcorn TV, sottotitolati in Italiano. L'Opening della serie animata è cantata dai Fade, mentre la Ending dai Nirgilis.