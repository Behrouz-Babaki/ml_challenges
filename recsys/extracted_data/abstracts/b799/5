De Drakenrijders van Pern is een uitgebreide fantasy en sciencefictionserie die bestaat uit enkele boeken en korte verhalen, grotendeels geschreven door Anne McCaffrey. Sinds 2004 heeft McCaffreys zoon Todd McCaffrey ook enkele boeken over Pern geschreven.De serie serie handelt over de planeet Pern, die regelmatig wordt bedreigd door het wonderlijke Draad: zilveren strengen die uit de lucht vallen en alles op hun weg vernietigen. Alleen de enorme, vuurspuwende, vliegende en telepathische draken van Pern zijn tegen het Draad opgewassen. Om te overleven hebben de Pernesianen samenwerking moeten zoeken met draken.