October Sky is een dramafilm geregisseerd door Joe Johnston, met in de hoofdrollen Jake Gyllenhaal, Chris Cooper en Laura Dern. De film is gebaseerd op het waargebeurde verhaal van Homer Hickam, de zoon van een mijnwerker die ge√Ønspireerd en gefascineerd was door de lancering van de Spoetnik 1. Tegen de wil van zijn vader in, die hem graag in de mijnen zou willen zien werken, zet Homer alles op alles om met raketten te kunnen bezig zijn en zo uiteindelijk tewerkgesteld te worden door de NASA. Het merendeel van de film werd opgenomen in Roane County, Tennessee. Sommige stukjes werden gefilmd in Oliver Springs, Harriman en Kingston, Tennessee.