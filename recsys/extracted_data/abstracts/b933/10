Gli animali fantastici: dove trovarli è uno pseudobiblium della scrittrice inglese J. K. Rowling, autrice della saga di Harry Potter.L'autrice ha scritto questo libro a scopi benefici: infatti circa l'80% del prezzo di copertina di ogni copia viene devoluto ai bambini poveri di tutto il mondo tramite l'associazione benefica Comic Relief.Il libro si pone come la copia di uno dei libri scolastici di Harry Potter, scritto dall'autore (immaginario) Newt Scamandro, un famoso "magizoologo". Nella serie di Harry Potter la Magizoologia (Cura delle Creature Magiche) è lo studio delle creature magiche.Gli animali fantastici: dove trovarli (Fantastic Beasts and Where to Find Them) contiene la storia della Magizoologia e descrive settantacinque specie magiche che si trovano un po' in tutto il mondo. Molte delle informazioni che si trovano nel suo libro, sono state raccolte dallo stesso Scamandro attraverso l'osservazione e l'esperienza diretta fatte in anni di viaggio per tutto il globo. Scamandro ci fa sapere che la prima edizione del libro gli fu commissionata nel 1918 dal sig. Augustus Worme della Obscurus Books. Tuttavia non fu pubblicato se non che nel 1927. Siamo adesso alla sua cinquantaduesima edizione.Il libro è un testo obbligatorio per gli studenti del primo anno ad Hogwarts. Non è molto chiaro perché gli studenti ne abbiano bisogno fin dal primo anno, visto che non intraprenderanno lo studio di Cura delle Creature Magiche fino al loro terzo anno, probabilmente viene utilizzato come un glossario di Creature Oscure negli studi di Difesa contro le Arti Oscure. Nella sua introduzione al libro, Albus Silente sottolinea che può essere un ottimo punto di riferimento per le famiglie di maghi oltre che ad essere utilizzato nel modo tradizionale per gli studi della scuola.Una cosa simpatica sono le numerose note scritte sul libro da Harry e Ron (e una anche da Hermione). Sulla base di quanto scritto nelle note si può dedurre che i ragazzi si trovavano al loro quarto anno ad Hogwarts.Da qui si verrà a scoprire come il libro manca di informazioni riguardo ad alcune creature magiche descritte nei libri della serie, tra i quali i Dissennatori, i Mollicci e gli Schiopodi Sparacoda di Hagrid.Il 12 settembre 2013 la Warner Bros. ha annunciato una collaborazione con J.K. Rowling, dalla quale prenderà vita una nuova serie di film tratti da Gli Animali Fantastici: dove trovarli, che vedrà come protagonista Newt Scamandro, autore (immaginario) del libro, e sarà ambientato a New York negli Anni Venti, circa 70 anni prima dell' arrivo di Harry Potter ad Hogwarts. La sceneggiatura sarà interamente curata da J.K. Rowling, che ha chiesto questo importante ruolo perché il film non si scosti troppo dai libri e dalla sua mente, come accade ed è accaduto spesso nelle trasposizioni cinematografiche.