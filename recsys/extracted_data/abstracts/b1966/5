Pandora Hearts (パンドラハーツ, Pandora Hātsu?)</span> è un manga giapponese ideato e disegnato da Jun Mochizuki, pubblicato per la prima volta sul magazine shōnen GFantasy nel giugno 2006. Attualmente sono stati realizzati ventuno tankōbon in Giappone, mentre in Italia la serie doveva essere pubblicata dalla Panini Comics nella collana Planet Manga da aprile 2012, la quale però, poco dopo, dichiarò di non essere più l'editore della pubblicazione sul suolo italiano. Successivamente la Star Comics ha annunciato che avrebbe pubblicato il manga a partire da novembre 2012. La licenza del manga in lingua inglese venne dapprima acquistata dalla Broccoli, ma è stata lasciata decadere e da allora i diritti sono stati acquistati dalla Yen Press. Un adattamento anime, a cui in seguito sono stati aggiunti nove OAV, è stato prodotto dalla XEBEC e dal 2 aprile al 24 settembre 2009 è stato trasmesso sulla TBS. La serie trae alcuni nomi e/o appellativi dei personaggi dalle opere letterarie Le avventure di Alice nel Paese delle Meraviglie e Attraverso lo specchio e quel che Alice vi trovò di Lewis Carroll.