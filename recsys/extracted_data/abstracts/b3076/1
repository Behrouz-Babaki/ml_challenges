Het jungleboek (Engels: The Jungle Book) is een verzameling verhalen en gedichten uit 1894 van Rudyard Kipling. Deze verhalen waren eerder los van elkaar gepubliceerd in tijdschriften.Het bekendst zijn de drie verhalen over het mensenkind Mowgli dat in de jungle in India wordt opgevoed door wolven, maar het boek bevat ook andere verhalen met de jungle als thema. De verhalen zijn doorgaans opgezet als fabel. Zo komen er dieren in voor met menselijke karaktertrekjes en persoonlijkheden, die door Kipling worden gebruikt om de lezer morele lessen bij te brengen. Sommige lezers zien de verhalen in het boek ook als een metafoor voor de politiek en samenleving van die tijd.In 1895 verscheen een vervolg op het boek getiteld Het tweede jungleboek, met wederom vijf verhalen over Mowgli.