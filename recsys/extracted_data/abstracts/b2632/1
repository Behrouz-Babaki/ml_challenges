De Zwarte Hengst (oorspronkelijke titel: The Black Stallion) is een kinderboek van de Amerikaanse schrijver Walter Farley uit 1941. Het boek was een bestseller en de eerste in een lange serie romans van Farley over de hengst Black en zijn veulens. De laatste in de serie, The Young Black Stallion (1989), werd geschreven door Farley samen met zijn zoon Steven.De film The Black Stallion (1979) was gebaseerd op het boek. Deze film, met in de hoofdrollen onder meer Mickey Rooney, werd genomineerd voor twee Oscars.