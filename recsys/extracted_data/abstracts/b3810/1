Uncanny X-Men, all'inizio intitolata semplicemente The X-Men, è la principale testata fumettistica dedicata al mondo mutante pubblicata dall'editore statunitense Marvel Comics. Protagonisti della suddetta sono i supereroi X-Men che, sebbene negli anni abbiano cambiato varie volte formazione, ha sempre contato i primi cinque mutanti a far parte del team: Scott Summers, Jean Grey, Warren Worthington III, Hank McCoy, Bobby Drake ed il loro mentore Charles Xavier.La testata, una delle più importanti all'interno del circuito editoriale della Marvel Comics, è l'unica del periodo della Silver Age ad aver sempre mantenuto negli anni la numerazione originale a partire dal n. 1 uscito nel settembre del 1963. Nel corso dei suoi oltre 40 anni di vita è stata più volte rilanciata per mano di alcuni dei più famosi autori e disegnatori della Marvel tra cui Stan Lee, Jack Kirby, Chris Claremont, John Byrne, Alan Davis e Jim Lee. Grazie alla popolarità e alla fama internazionale acquistata le alte sfere Marvel decisero di idearne numerosi spin-off come New Mutants, X-Factor, X-Force, X-Men (vol. 2) e Astonishing X-Men.Al termine della miniserie Scisma, la testata viene chiusa con il n. 544 (ottobre 2011) per poi ripartire con un nuovo n. 1 (novembre 2011) mostrando le vicende degli X-Men rimasti su Utopia guidati da Ciclope. Durato poco più di un anno, il secondo volume viene chiuso con il n. 20 (ottobre 2012) per poi essere rilanciato dal n. 1 (febbraio 2013) come parte dell'iniziativa Marvel NOW! a seguito del crossover Avengers vs. X-Men.