The Importance of Being Earnest (Nederlandse titel: Het belang van Ernst of Het belang om Ernst te zijn) is een komedie van de Ierse schrijver Oscar Wilde.Het stuk werd voor het eerst opgevoerd in het St James's Theatre in Londen in februari 1895. Het was de opvolger van drie eerdere 'sociale komedies', te weten Lady Windermere's Fan, A Woman of No Importance en An Ideal Husband die zich alle afspelen in de Engelse society-kringen. Het was ook het laatste toneelstuk dat Wilde zou schrijven, en het wordt beschouwd als zijn beste dramawerk.Het verhaal draait om twee jonge mannen, Jack en Algernon, en hoe zij het geluk vinden bij Gwendolen en Cecily. Belangrijker dan de plot is de karaktertekening, vooral die van Lady Bracknell (Gwendolens moeder) en van Miss Prism en Canon Chasuble.Het verhaal heeft een slim uitgewerkt slot, met bijzonder grappige ontmoetingen en geestige dialogen. Het stuk is zeer kunstmatig van opzet en behoort tot de beste Engelstalige komedies.