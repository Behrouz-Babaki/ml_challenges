Desiderata (Latijn voor "verlangde zaken") is een gedicht in proza uit 1927 van de Amerikaanse schrijver Max Ehrmann (1872â€“1945).Het gedicht werd bij het grote publiek bekend nadat het in 1965 op het doodsbed van de politicus Adlai Stevenson werd gevonden. Deze wilde de tekst gebruiken voor zijn kerstkaarten. De Desiderata werd vaak op posters verspreid met de toevoeging dat de tekst gevonden was in de Saint Paul's Church van Baltimore (1692). Daarmee werd gesuggereerd dat de tekst eeuwenoud was, maar de kerk dateert uit 1692, niet de tekst. Max Ehrmann schreef veel over spirituele zaken en dat geldt ook voor de Desiderata. Het is een instructie om goed en zinvol te leven. De eerste zin luidt:Wees kalm te midden van het lawaai en de haast en bedenk, welke vrede er in stilte kan heersen.