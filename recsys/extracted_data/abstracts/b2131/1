Kosiarz (ang. Reaper Man) – humorystyczna powieść fantasy Terry'ego Pratchetta, wydana w 1991 r. (tłumaczenie wydania polskiego: Piotr W. Cholewa). Jest to jedenasta część długiego cyklu Świat Dysku.Śmierć naraził się Audytorom Wszechświata. Dostaje Czas, co znaczy że będzie żył, ale również to że umrze. Chce go prawidłowo wykorzystać i porzuca swoje obowiązki przysparzając tym nieco problemów ludziom na Dysku – wszak nikt nie umiera. Chce sprawdzić, jak żyją ludzie, więc zatrudnia się u staruszki na wsi jako pomoc. Powoli powstaje nowy Śmierć – bardziej dramatyczny (przybycia o północy, objawianie się na odległym wzgórzu oświetlony błyskawicą itp.). W cieniu wielkich wydarzeń spokojnie powstaje i wykonuje swoje obowiązki Śmierć Szczurów. Natomiast w Ankh-Morpork magowie z Niewidocznego Uniwersytetu muszą poradzić sobie z plagą żyjących supermarketów, wywołaną nadmiarem energii życiowej, i zombie.