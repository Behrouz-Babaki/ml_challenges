Kroniki pradawnego mroku to sześciotomowy cykl powieści fantasy autorstwa angielskiej pisarki Michelle Paver, których akcja rozgrywa się 6 tysięcy lat temu, w epoce kamiennej. Bohaterem sagi jest 12-letni chłopiec imieniem Torak, syn maga klanu wilka, wraz z jego nieodłącznym towarzyszem Wilkiem. Jego plemię zamieszkuje mroczny, niekończący się Las, toczy nieustanny bój o przetrwanie w tym niegościnnym świecie, pełnym tajemnic i potężnej, wszechobecnej magii. Dotychczas w Polsce wydano 6 części Kronik Pradawnego Mroku - jest to Wilczy brat (2005), Wędrujący duch (2006), Pożeracz Dusz (2007), Wyrzutek (2008), Złamana Przysięga (2009), oraz najnowszy i ostatni tom cyklu - Tropiciel Duchów (2010).