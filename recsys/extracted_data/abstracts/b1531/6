Foglie d'erba (Leaves of Grass nell'originale in lingua inglese) è il titolo della più conosciuta raccolta di poesie del poeta e scrittore statunitense Walt Whitman.Fu pubblicata nel 1855, in occasione del giorno dell'Indipendenza: quasi un segno propiziatorio per un'opera destinata ad essere considerata come la Bibbia democratica americana. E questo sebbene il testo della raccolta apparisse - almeno all'uscita, e in minore misura nelle successive edizioni - quanto meno insolito rispetto alla tradizione, composto com'era da una lunga serie di versetti, non divisi in strofe, senza pause o titoli.Dalla pubblicazione di Foglie d'erba la produzione poetica di Whitman continuò ininterrotta, malgrado le sue numerose vicende esistenziali: dal dolore per la morte dei genitori, allo scoppio della guerra di secessione americana, dall'opera di volontario negli ospedali militari, all'uccisione di Abramo Lincoln che lo colpì enormemente, passando attraverso l'esperienza della paralisi, all'accusa di oscenità per certi suoi versi che esaltavano troppo esplicitamente la sessualità e infine gli (acri) commenti sulla sua presunta omosessualità (palesata successivamente, con la pubblicazione dei suoi epistolari amorosi con uomini e di studi sui suoi rapporti con soldati).