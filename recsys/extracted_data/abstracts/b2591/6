De herovering van de Amerikaanse droom (Engels: The Audacity of Hope) is het tweede boek van president van de Verenigde Staten Barack Obama. In de herfst van 2006 steeg het naar de eerste plaats van de bestsellerlijst van de New York Times en Amazon.com nadat het werd gesteund door Oprah Winfrey. In het boek zette Obama meerdere onderwerpen uiteen die later onderdeel zouden worden van zijn campagne voor het presidentschap in 2008. Voor een contract waardoor Obama drie boeken zal schrijven kreeg hij een voorschot van 1,9 miljoen dollar van de uitgever.