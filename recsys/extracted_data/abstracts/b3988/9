Yaoi (やおい, Yaoi?), noto anche come Boy's Love, è il termine ancora più popolare all'interno della comunità fandom per indicare quel particolare genere di manga scritto e disegnato da donne (principalmente, ma non sempre) e orientato essenzialmente verso un pubblico femminile seppur focalizzato su relazioni fisico-romantiche (amicizia romantica) omosessuali più o meno idealizzate, nella stragrande maggioranza dei casi con protagonisti ragazzi e studenti poco più che adolescenti; il suo corrispondente femminile è yuri.In Giappone però il termine è stato in gran parte sostituito sempre più con quello di Boy's Love (ボーイズラブ, Bōizu Rabu?), comunemente abbreviato BL, anche a seguito del notevolissimo successo del film Boys Love del 2006.Quel tipo particolare di fumetto rivolto apertamente ad un pubblico gay (e scritto da autori gay) è invece considerato un genere a parte, oltre quindi la specificità dello Yaoi, e viene chiamato Bara (-le rose): creatori di opere BL ed appassionati son attenti a distinguere tra le due forme, dato che il risultato può esser anche notevolmente differente. Anche vari autori d'opere seinen han prodotto saltuariamente dei BL.Lo Yaoi va distinto anche dallo shōnen'ai (conosciuto anche come June o Tanbi) in quanto si viene a focalizzare sull'aspetto più "reale" dell'atto sessuale, mentre lo shōnen'ai si basa più su una relazione amorosa che tende al sentimentale e viene quindi poco enfatizzata la parte fisica. In Giappone comunque l'uso della parola shonen'ai è ormai del tutto obsoleto: esso difatti si riferiva in principio ad un sottogenere shojo (equivalente allo shojo-ai) in cui ragazzini appena entrati nella pubertà si trovavano coinvolti in relazioni platoniche (ma non solo) con persone più adulte. Molte mangaka famose (es. Kazumi Ohya) hanno iniziato la loro carriera nell'ambito dello yaoi, per poi dedicarsi allo shōjo; anche per questo, nelle loro opere sopravvivono spesso molti riferimenti più o meno velati all'omosessualità o situazioni romantiche coinvolgenti giovani dello stesso sesso.Lo Yaoi poi tratta gli stessi argomenti del genere shotacon, ma quel che varia è la fascia d'età dei protagonisti: difatti le opere etichettate come shota son caratterizzate da protagonisti in età anche prepuberale.