Hellboy – amerykańska seria komiksowa z gatunku horroru, science-fiction i fantasy. Twórcą serii, scenariuszy oraz rysunków do pierwszych tomów jest Mike Mignola. Od 2007 roku głównym rysownikiem cyklu jest Duncan Fegredo.Oryginał amerykański ukazuje się nakładem Dark Horse Comics, najpierw w formie krótkich zeszytów, a potem w książkowych tomach gromadzących dotychczasowe historie. Po polsku serię wydaje Egmont Polska w formie zbiorczych tomów, jednak nie zawsze w oryginalnej kolejności i zestawieniu.