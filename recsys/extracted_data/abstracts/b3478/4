La singolarità è vicina è un saggio pubblicato da Raymond Kurzweil nel 2005, in cui viene esposta la tesi secondo cui la singolarità tecnologica si verificherà nell'arco della prima metà di questo secolo.È un aggiornamento del 2005 ai libri di Raymond Kurzweil L'era delle macchine spirituali (1999) e L'era delle macchine intelligenti (1990). In esso, come nei due libri precedenti, Kurzweil tenta di fornire al lettore uno sguardo su cosa ci aspetta nel prossimo futuro. L'autore discute della prossima "singolarità tecnologica", e di come essa ci permetterà di migliorare i nostri corpi e le nostre menti attraverso la tecnologia.Egli descrive la singolarità come un fenomeno risultante dalla combinazione di tre importanti tecnologie del Ventunesimo Secolo: la genetica, la nanotecnologia e la robotica (che include l'intelligenza artificiale).I quattro postulati centrali del libro sono i seguenti: Un punto tecnologico-evolutivo noto come "singolarità" esiste sotto forma di un traguardo raggiungibile per l'umanità. Attraverso la "legge dei ritorni acceleranti", la tecnologia progredisce attraverso tale singolarità ad un tasso esponenziale. La funzionalità del cervello umano è quantificabile in termini di tecnologia che possiamo costruire nel prossimo futuro. I progressi medici rendono possibile per un numero significativo di persone della sua generazione (Baby boomer) di vivere abbastanza affinché la crescita esponenziale della tecnologia intersechi e sorpassi la capacità di calcolo del cervello umano.Il ragionamento speculativo di Kurzweil e l'uso selettivo di indicatori di crescita è stato pesantemente dibattuto e messo in dubbio. (vedi Critiche alla Singolarità Tecnologica). In risposta a ciò, nell'ultimo capitolo del volume, egli fornisce delle risposte ad alcune delle critiche ricevute.