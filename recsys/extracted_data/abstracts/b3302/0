Pielgrzym (oryg. O Diário de Um Mago) – debiutancka powieść autorstwa Paulo Coelho, wydana w 1987. Autor w 1986 roku udał się z pielgrzymką do sanktuarium Santiago de Compostela w Hiszpanii trasą Camino Frances. Powieść oparł na swoim osobistym doświadczeniu. Bohater książki wyrusza w podróż do Santiago de Compostela i wędruje Drogą Mleczną - śladami Maryi i św. apostoła Jakuba, którą odbyli po śmierci Jezusa. Towarzyszy mu przewodnik, Petrus pod którego okiem pielgrzym jest poddawany najrozmaitszym próbom i ćwiczeniom, kiedy osiąga kolejne poziomy wtajemniczenia, czym zbliża się do końca swej wędrówki. W tej podróży spotka przeróżne anioły i demony, bierze udział w tajnej ceremonii templariuszy, co go odmienia. Wraz z nim i czytelnik rozpoznaje swojego anioła i demona, uczy się uwalniać od cierpień miłosnych, przekonuje się, że "jedyny sposób ocalenia marzeń to hojność wobec samego siebie".