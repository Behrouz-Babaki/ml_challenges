Beastly, composto nel 2007, è il quinto libro della scrittrice statunitense Alex Flinn, ma il primo ad essere stato pubblicato in Italia nel 2010.In questa rivisitazione in chiave moderna della favola La bella e la bestia, l'autrice ha voluto prendere spunto dalle versioni di Jean-Marie le Prince de Beaumont e di Gabrielle Susanne Barbot de Gallon de Villeneuve, mantenendo attiva tra i personaggi la strega che compie l'incantesimo, e vuole catalizzare l'attenzione sia sulla loro storia d'amore, ma soprattutto sullo stato d'animo dei protagonisti, entrambi abbandonati dai genitori, seppur per motivi diversi, senza però volerli colpevolizzare o farli apparire così cattivi, come può avvenire, ad esempio, nei racconti di Hansel e Gretel o Biancaneve.