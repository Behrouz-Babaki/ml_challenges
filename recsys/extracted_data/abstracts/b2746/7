Il colore della magia (The Colour of Magic) è un romanzo fantasy comico dello scrittore britannico Terry Pratchett. Pubblicato nel 1983, è il primo libro della serie del Mondo Disco e il primo del Ciclo di Scuotivento.Il libro è stato tradotto in italiano da Natalia Callori ed è stato inizialmente pubblicato da Arnoldo Mondadori Editore, prima nel 1989 sulla collana Urania Fantasy e successivamente nel 1991 sulla collana Biblioteca di Fantasy, all'interno de La trilogia del Mondo Disco che comprende anche i due libri successivi della serie, La luce fantastica e L'arte della magia. Nel 1998 è stato pubblicato da TEA (editore) sulla collana Teadue. A differenza della maggior parte dei libri dello stesso ciclo, questo è diviso in capitoli. Inoltre la narrazione rimane in sospeso alla fine del romanzo, per proseguire nel successivo, La luce fantastica.