La colazione dei campioni, ovvero Addio triste lunedì (Breakfast of Champions, or goodbye blue monday) è un romanzo di Kurt Vonnegut pubblicato nel 1973. Il romanzo, partendo dal racconto di un incontro fra i due protagonisti (lo squattrinato scrittore di romanzi fantascientifici Kilgore Trout, e il ricco rivenditore di Pontiac Dwayne Hoover), si sviluppa come una complessa riflessione sulla società americana e sui primi cinquant'anni della vita di Vonnegut. Dal libro è stato tratto nel 1999 un film dallo stesso titolo, con protagonista Bruce Willis.