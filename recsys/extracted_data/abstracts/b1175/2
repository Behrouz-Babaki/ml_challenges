Hana-Kimi (花ざかりの君たちへ, Hanazakari no kimitachi e?, "Per voi in piena fioritura") è una seria shōjo manga di Hisaya Nakajo. Il manga è stato pubblicato in patria nella rivista bisettimanale della Hakusensha Hana to Yume. L'ultimo volume della serie, il numero 23, è stato pubblicato nell'agosto 2004, seguito da uno speciale pubblicato a dicembre 2004, e da un ulteriore speciale extra del 2007 in cui viene raccontata la storia dal punto di vista di Kayashima.Hana-Kimi è la storia di Mizuki Ashiya, una ragazza giapponese che vive in America. Un giorno, mentre osserva delle competizioni di atletica leggera in televisione, rimane colpitissima da uno degli atleti di salto in alto, Izumi Sano. Stupita dalla sua performance comincia a seguire la sua carriera: inizia ad idolatrarlo, ha una sconfinata ammirazione per lui... anzi, se ne innamora proprio (il che complicherà ulteriormente la situazione). Facendo delle ricerche su di lui, scopre che sta attualmente frequentando l'Osaka School e per realizzar il suo sogno di poter incontrarsi con lui, arriva al punto di trasferirsi perfino in Giappone (convincendo i suoi genitori a mandarla da sola) nel tentativo di frequentare la sua stessa scuola.Nasce però un problema quando Mizuki viene a sapere che Izumi frequenta un collegio esclusivamente maschile, ma la ragazza, per nulla intimorita da questa difficoltà si traveste da ragazzo ed entra a far parte dell'Osaka Gakuen Academy.La maggior parte della storia avrà luogo durante il secondo anno della vita studentesca dei ragazzi all'Osaka (cioè dal volume 4 in poi), sebbene il primo anno sia stato fondamentale per permettere a Mizuki di rimanere nella scuola (anche dopo che la sua vera identità era stata scoperta).