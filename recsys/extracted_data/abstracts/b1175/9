Hanazakari no kimitachi e (jap. 花ざかりの君たちへ, pol. Dla Ciebie w pełni rozkwitu) – japońska shōjo-manga autorstwa Hisaya Nakajo. Manga była w publikowana dwa razy w miesiącu w magazynie Hana to Yume, wydawnictwa Hakusensha. Rozdziały zostały zebrane w 23 tomy tankōbon i wydane między 18 kwietnia 1997, a 19 maja 2004 roku w Japonii.Seria skupia się na Mizuki Ashiya, japońskiej dziewczynie, która mieszka w Stanach Zjednoczonych. Pewnego dnia widzi w telewizji zawody lekkoatletyczne, a jej uwagę przyciąga jeden z skoczków wzwyż – Izumi Sano. Dziewczyna zaczyna idolizować młodego sportowca i ostatecznie przenosi się do Japonii, aby uczęszczać do tej samej szkoły, co Sano. Istnieje jednak mały drobiazg: Sano uczęszcza do liceum tylko dla chłopców, Ōsaka Gakuen i Mizuki musi przebrać się za chłopca, aby do niej chodzić.