Dziwne Losy Jane Eyre to powieść napisana przez Charlotte Brontë. Ukazała się po raz pierwszy w październiku 1847 roku w trzech tomach i okazała się wielkim wydawniczym sukcesem. Autorka wydała książkę pod pseudonimem Currer Bell. Również jej siostry tworzyły pod nazwiskiem Bell.Powieść pokazuje losy Jane Eyre (która jest również narratorem powieści), osieroconej dziewczyny oddanej na utrzymanie do pani Sary Reed, żony swego wuja. Zarówno opiekunka jak i jej trójka dzieci, nienawidzą dziewczynki. Ta w wieku lat 10 zostaje wysłana na naukę do Zakładu Lowood, gdzie spędza osiem lat. Przez ostatnie dwa lata pozostaje w Zakładzie jako nauczycielka. Jane Eyre postanawia opuścić szkołę i zamieszcza ogłoszenie w prasie w poszukiwaniu posady guwernantki. Otrzymuje posadę w posiadłości pana Edwarda Fairfaxa Rochestera.Panna Eyre ma zostać nauczycielką Adelki − jak się okazuje później, córki dawnej kochanki pana domu. W ciągu dalszego pobytu w domu, Jane zostaje narzeczoną pana Rochestera, jednak ślub nie dochodzi do skutku, gdyż, jak się okazuje, pierwsza żona pana Rochestera nadal żyje. Berta Mason wciąż mieszka w posiadłości Rochesterów; jest obłąkana. Opiekuje się nią niejaka Gracja Poole. Odkrywszy prawdę, Jane opuszcza posiadłość. Po czterech dniach tułaczki, głodna i umęczona, trafia do drzwi rodzeństwa Riversów. St. John, Maria i Diana opiekują się nią. Jak się później okaże, rodzeństwo to jest jedyną żyjącą rodziną Jane Eyre. Gdy St. John po kilku miesiącach proponuje Jane małżeństwo i wyjazd na misję do Indii, ta słyszy wołanie "Jane!, Jane!, Jane!". Panna Eyre postanawia wrócić do Thorfield Hall, posiadłości Rochestera. Dowiaduje się jednak, że posiadłość została spalona; pożar wywołała obłąkana Berta Mason, która następnie rzuciła się z dachu. Sam pan Rochester został powalony przez belki podczas pożaru, przez co stracił rękę i oślepł. Jane odnajduje pana Rochestera w jego drugiej posiadłości w Feardean i poślubia go mimo jego ślepoty. W epilogu dowiadujemy się, że państwo Rochester mieli syna. Bohaterowie powieści Jane Eyre Edward Fairfax Rochester Adelka Varens Sara Reed John Reed Eliza Reed Georgiana Reed Bessie Lieven, z domu Lee Panna Maria Temple Alicja Fairfax Gracja Poole Berta Mason Ryszard Mason St. John Eyre Rivers Diana Rivers Maria Rivers Rozamunda Olivier Blanche Ingram Helen Burns