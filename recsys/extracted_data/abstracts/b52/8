Een feestmaal voor kraaien (oorspronkelijke titel: A Feast for Crows) is het vierde deel in de epische fantasyserie Een lied van IJs en Vuur van de Amerikaanse schrijver George R.R. Martin. Het verscheen voor het eerst in de Verenigde Staten in 2005 en werd wereldwijd positief onthaald.Een Feestmaal voor Kraaien is het eerste boek in de serie dat debuteerde als nummer één op de New York Times-bestsellerslijst, iets dat alleen Robert Jordan en Neil Gaiman hem als fantasy-schrijvers voordeden. In 2006 werd het boek genomineerd voor een Hugo Award, de Locus Award en de British Fantasy Society Award.