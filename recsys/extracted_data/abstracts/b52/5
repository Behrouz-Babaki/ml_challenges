Il dominio della regina (A Feast for Crows) è un romanzo fantasy del 2005 dello scrittore statunitense George R. R. Martin. Il libro fa parte delle Cronache del ghiaccio e del fuoco. Si tratta in particolare dell'ottavo libro della serie edito in Italia (preceduto da Il portale delle tenebre e seguito da L'ombra della profezia) e rappresenta la prima parte del quarto volume originale (A Feast for Crows), diviso in due parti nell'edizione italiana.Le vicende proseguono senza soluzione di continuità dal precedente volume della saga. Anche lo stile di narrazione resta il medesimo, ogni capitolo racconta le vicende di un personaggio dal suo punto di vista.Il romanzo è stato pubblicato per la prima volta in italiano nel 2006.