A Modest Proposal: For Preventing the Children of Poor People in Ireland from Being a Burden to Their Parents or Country, and for Making Them Beneficial to the Publick (1729) ("een bescheiden voorstel: om te voorkomen dat de kinderen van arme mensen in Ierland een last voor hun ouders of het land zijn, en om hen voordelig te laten zijn voor het publiek") is een door de Ierse priester Jonathan Swift (1667 - 1745) geschreven satirisch essay. Hij schreef dit boek vanuit een 'woeste verontwaardiging' (saeva indignatio), zoals op zijn grafsteen staat. A Modest Proposal is zijn meest cynische werk, hij schrijft over een voorstel om de kinderen van de armen als voedsel aan de rijken te voeren, zodat ze geen last meer voor hun ouders zullen zijn en zich nog een beetje nuttig maken voor de maatschappij.