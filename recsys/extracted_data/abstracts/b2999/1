L'incubo di Hill House (The Haunting of Hill House, 1959, noto in Italia anche come La casa degli invasati) è il più celebre romanzo della scrittrice americana Shirley Jackson (14 dicembre 1916 - 8 agosto 1965), e uno dei più famosi racconti di fantasmi della letteratura del XX secolo. Travalicando i confini del genere horror, il romanzo della Jackson si avvicina per eleganza a capolavori della ghost story come Il giro di vite di Henry James. Autori come Ray Bradbury e Stephen King hanno riconosciuto la sua influenza.