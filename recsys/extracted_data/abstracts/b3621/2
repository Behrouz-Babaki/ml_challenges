Cronache dei vampiri è una serie di romanzi Fantasy/horror della scrittrice statunitense Anne Rice avente come protagonisti i vampiri.Il protagonista principale è Lestat de Lioncourt, un giovane nobile francese diventato vampiro nel XVIII secolo: le sue vicende si intrecciano con quelle di altri che, prima o dopo di lui, hanno ricevuto il dono tenebroso.Le cronache hanno guadagnato una grande popolarità con il primo libro Intervista col vampiro. Ogni libro si concentra in particolare sulla figura di un vampiro e spesso si riferisce ai fatti avvenuti nei libri precedenti. Questi romanzi hanno un'impronta prevalentemente narrativo-descrittiva e un forte stile riflessivo: si dà ampio spazio ai sentimenti e alle relazioni tra i vampiri, creature che sono in grado di amare come e più di ogni altro uomo. I vampiri talvolta diventano degli attenti osservatori che, al di fuori del tempo, analizzano il susseguirsi delle epoche. Grazie alla sua abilità narrativa la Rice riesce ad inserire i suoi vampiri nel mondo odierno in maniera del tutto verosimile.