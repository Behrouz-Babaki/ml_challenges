Nella Wicca originaria di Gerald Gardner il Libro delle Ombre è il testo base in cui sono racchiusi i principali rituali. È stato dimostrato che questo titolo (Book of Shadows) è stato coniato dallo stesso Gardner, prendendo spunto da un libro indiano dal titolo simile, ma di argomento differente, ritrovato nella sua biblioteca personale. Esso racchiude i rituali basilari della sua tradizione ed in seguito di molte altre, esso può essere ampliato ed i rituali possono venire adattati, ma la parte originaria deve essere sempre trasmessa nella sua integrità a tutti i nuovi membri iniziati nella Wicca.Successivamente lo stesso termine è stato poi adottato in modo molto più generico da forme moderne di neopaganesimo o stregoneria, per venire ad indicare più vagamente un libro di magia o grimorio (creando così confusione tra i due termini), un libro nel quale il praticante annota i propri rimedi con erbe naturali, le corrispondenze, gli incanti, riflessioni, invocazioni alla Dea e al Dio.