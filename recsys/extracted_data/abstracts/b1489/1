Arrivare a te (君に届け, Kimi ni todoke?) è uno shōjo manga scritto e illustrato da Karuho Shiina pubblicato in Giappone da Shūeisha sul mensile Bessatsu Margaret dal 2006 e raccolto in 9 tankōbon a partire da settembre 2009. Nel 2008 ha vinto il premio come Miglior Shōjo alla XXXII edizione del Premio Kodansha.Un adattamento anime di Kimi ni todoke prodotto da Production I.G è stato trasmesso in Giappone su NTV a partire dal 4 ottobre 2009 al 23 marzo 2010. La seconda stagione invece, intitolata Kimi ni todoke 2nd Season è andata in onda dal 4 gennaio 2011 dopo uno speciale riassuntivo intitolato "Kimi ni todoke Special Recap" creato come "episodio 0" della 2ª stagione e inserito nel primo DVD., e terminata il 29 marzo 2011.È stato anche prodotto un film live action, diretto da Naoto Kumazawa e proiettato il 25 settembre 2010 nelle sale cinematografiche nipponiche (vedi Kimi ni todoke (film) con Haruma Miura nelle vesti del protagonista maschile della storia.In Italia, il manga è stato prima distribuito da Planeta DeAgostini, che ha interrotto la pubblicazione al sesto volume, e successivamente è stato ripubblicato dalla Star Comics a partire dal 3 ottobre 2012 sulla testata UP a cadenza mensile, mentre l'anime è ancora inedito.