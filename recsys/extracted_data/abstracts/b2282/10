Shaman King (シャーマンキング, Shāman Kingu) is een 32-delige en voltooide manga door Hiroyuki Takei. Het verhaal is verwerkt tot een anime serie. De televisieserie telt 64 afleveringen en er zijn nog een drietal specials uitgebracht. Deze specials zijn voornamelijk samenvattingen van de anime serie. Er zijn Nederlandstalige dvd's uitgebracht en de manga werd uitgebracht door Kana in Nederland en België. Er zijn 28 delen van de oorspronkelijke 32 uitgegeven.De serie werd in 2004 door de uitgever Shueisha gecancelled. Hierdoor kreeg het verhaal niet het einde dat het volgens de schrijver en het publiek verdiende. In het laatste volume (27) van de luxe editie, de zogenaamde Kang Zeng Bang( waarvan het laatste deel in 2009 werd uitgebracht), kreeg het verhaal een aangepast einde.Na 2011 is Takei in het maandblad Jump Kai aan een continuatie/aanvulling van Shaman King begonnen: Shaman King Flowers is een serie waarin we het verhaal volgen van Yoh zijn zoon (Hana Asakura), terwijl er in Shaman King Zero wat dieper wordt ingegaan op de achtergrond van enkele personages.