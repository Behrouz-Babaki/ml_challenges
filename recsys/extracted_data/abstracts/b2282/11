Shaman King (シャーマンキング, Shāman Kingu?) è una serie anime/manga di Hiroyuki Takei. Il manga è stato interrotto prematuramente in Giappone con 32 volumi in totale e 2 speciali. L’anime invece conta 64 episodi e 3 speciali.La serie Shaman King venne pubblicata sulla rivista Shōnen Jump in Giappone, in seguito fu prodotta una serie anime, diretta da Seiji Mizushima, co-produttore di TV Tokyo, Nihon Ad Systems e Xebec, e trasmessa su TV Tokyo. Shaman king è un shonen anime. L'anime differisce notevolmente dal manga. In America del Nord il manga venne pubblicato inizialmente da Viz Media Shōnen Jump, ma smise di uscire nel settembre 2007, anziché decidere di far uscire un volume ogni due mesi.Uno sciamano è un individuo che è in grado di collegarsi con il mondo degli spiriti. Il più grande sogno per uno sciamano, è quello di venire in contatto con il Grande Spirito in modo da essere il salvatore del mondo.Il manga conta 289 capitoli, raccolti in 32 volumi e circa 16 capitoli extra, e alla fine un breve racconto conclusivo chiamato Le Terme di Funbari.In Italia, il manga è stato pubblicato all'interno della collana mensile Dragon della casa editrice Star Comics da giugno 2003 a settembre 2006, mentre l'anime è stato trasmesso su Italia 1 nel corso dell'autunno 2005 (prima quotidianamente nel lunch-time, quindi soltanto nelle mattine del fine-settimana), con la sigla di apertura e chiusura scritta e interpretata dal famoso cantautore Marco Masini; la serie animata è stata acquistata dagli Stati Uniti, dove la 4Kids Entertainment ha modificato gli episodi con numerosi tagli e censure nelle scene, nei dialoghi e nella colonna sonora, e di conseguenza l'edizione italiana segue quella statunitense. I tre special sono tuttora inediti in Italia.Nel 2008, il manga è stato ristampato in Giappone nella versione kanzenban, in cui Hiroyuki Takei ha riveduto e corretto numerose tavole e ha disegnato 16 capitoli aggiuntivi che costituiscono un nuovo e più completo finale dell'opera. In totale sono stati pubblicati 27 volumi, rilasciati sul mercato da marzo 2008 ad aprile 2009 a cadenza bisettimanale. Questa ristampa, in Italia, è pubblicata sempre dalla Star Comics a partire dal 4 novembre 2010 a cadenza mensile come Perfect Edition.Ad aprile 2014 è iniziata la pubblicazione del seguito ufficiale del manga intitolato Shaman King -Flowers-, sempre a opera di Hiroyuki Takei, sulla rivista mensile Jump Kai, preceduto da una serie di capitoli autoconclusivi che raccontano delle storie inedite sui protagonisti del manga.