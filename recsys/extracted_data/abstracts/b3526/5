De structuur van wetenschappelijke revoluties (Engels: The Structure of Scientific Revolutions, 1962), door Thomas Kuhn, is een analyse van de wetenschapsgeschiedenis. De publicatie was een mijlpaal in de geschiedenis, filosofie en de wetenschapssociologie. Het werk zette een nog steeds voortdurende wereldwijde beoordeling in gang - ook buiten de wetenschappelijke gemeenschappen. In dit werk daagde Kuhn de toen heersende opvatting van vooruitgang in de "normale wetenschap" uit. Hij pleitte voor een episodisch model waarin periodes van zulke conceptuele continuïteit in de normale wetenschap worden onderbroken door periodes van revolutionaire wetenschap. Tijdens de revoluties in de wetenschap leiden de ontdekkingen van anomalieën tot een geheel nieuw paradigma, dat de regels van het spel en de "agenda", die leiding geeft aan nieuw onderzoek, verandert en dat ​​nieuwe vragen stelt aan oude data. Het gaat verder dan het oplossen van puzzels in de normale natuurwetenschap.