Skulduggery Pleasant è il romanzo di debutto dello scrittore irlandese Derek Landy, pubblicato per la prima volta nel 2007. È il primo libro di una serie che, secondo le previsioni dell'autore, dovrebbe alla fine contare ben nove volumi. Il romanzo di Landy mescola il genere horror con la commedia e il fantasy, e racconta le avventure di Skulduggery Pleasant, uno scheletro detective dotato di poteri magici che, con l'aiuto della giovane Stephanie e altri alleati, combatte un potente e crudele stregone intenzionato a dominare il mondo.