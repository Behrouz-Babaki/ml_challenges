Il negozio d'animali degli orrori (ペットショップ オブ ホラーズ, Pettoshoppu obu Horāzu?) è un manga Giapponese di genere prevalentemente horror, ideato da Matsuri Akino.Il manga è composto da 10 tomi, a loro volta formati dal totale di 41 capitoli. In America, il manga è stato pubblicato e tradotto dalla Tokyopop.Il protagonista della serie è l'eccentrico e molto effeminato Conte D, proprietario di un misterioso negozio d'animali al centro di China Town, ogni giorno sempre impegnato con nuovi ed intricati casi misteriosi scaturiti dalle vendite, per la maggior parte, dei suoi animali.Della serie sono stati prodotti e distribuiti quattro OAV, ognuno riprendente un determinato periodo del fumetto, come episodio a sé stante. In origine gli OAV dovevano essere molti di più, di conseguenza è impossibile comprendere la storia completa tramite la sola visione dei prodotti animati, benché egregiamente disegnati ed adattati.