De Smurfen (Frans: Les Schtroumpfs) zijn stripfiguren bedacht door Peyo en mee vormgegeven door Yvan Delporte. Ze werden ontworpen als nevenpersonages in de reeks Johan en Pirrewiet en kregen in 1959 een eigen stripreeks. Later dienden de stripfiguren ook als inspiratie voor een tekenfilmreeks en een liveactionfilm. Tevens werd er heel wat muziek en merchandising uitgebracht onder naam van de Smurfen.