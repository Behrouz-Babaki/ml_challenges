Nicholas Nickleby (volledige titel: The Life and Adventures of Nicholas Nickleby) is een roman van Charles Dickens. Het boek verscheen aanvankelijk in afzonderlijke delen, die in 1838 en 1839 werden gepubliceerd.Het verhaal gaat over het leven en de belevenissen van Nicholas Nickleby, een jonge man die in het levensonderhoud moet voorzien van zijn moeder en zus, nadat zijn vader is overleden. Zijn oom Ralph, die denkt dat Nicholas nergens voor deugt, is een antagonist in het verhaal.