Weronika postanawia umrzeć (tytuł oryginału: Veronika decide morrer) to powieść Paula Coelha, wydana na świecie w 1998, w Polsce 2000 roku. Tłumaczyła na polski Grażyna Misiorowska.Weronika wydaje się mieć wszystko czego tylko mogłaby pragnąć. Chodzi do popularnych nocnych lokali, spotyka i umawia się z atrakcyjnymi młodymi mężczyznami, a jednak nie jest szczęśliwa. Czegoś jej brakuje. Dlatego też, pewnego poranka, 21 listopada 1997 roku, postanawia umrzeć. Po przedawkowaniu leków trafia do szpitala, gdzie lekarze informują ją, że pozostało jej zaledwie kilka dni życia...Śledzimy zachowanie Weroniki podczas tych intensywnych dni. Ku zdumieniu bohaterki, wciągnie ją życie lokalnego szpitala, w którym się znalazła. W obliczu nadchodzącej śmierci odkryje w sobie uczucia, których wcześniej do siebie nie dopuszczała – nienawiść, strach, ciekawość, miłość, a nawet seksualne pobudzenie. Jej doświadczenia uzmysłowią jej, że każda sekunda jej życia to wybór pomiędzy życiem i śmiercią.