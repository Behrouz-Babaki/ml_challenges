Scelti dalle tenebre (titolo originale The Vampire Lestat), pubblicato nel 1985 è il secondo libro delle Cronache dei vampiri di Anne Rice. La narrazione è affidata per la prima volta al vampiro Lestat, già incontrato in Intervista col Vampiro.Scelti dalle tenebre viene spesso considerato come il miglior romanzo della scrittrice americana Anne Rice. Gli eventi narrati si dipanano attraverso un arco di tempo lunghissimo, in quanto grazie ai suoi numerosi ritorni al passato e racconti subordinati ad un altro racconto principale, chiarisce la creazione secondo il punto di vista vampiresco e la loro evoluzione attraverso i secoli. È interessante la narrazione, affidata nella finzione narrativa al vampiro Lestat, il quale grazie all'utilizzo di aggettivi insoliti ma potenti conferisce scorrevolezza e preziosità al libro.