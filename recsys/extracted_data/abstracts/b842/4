Oudste is het tweede deel in de epische fantasyserie Het Erfgoed van de Amerikaanse schrijver Christopher Paolini. Het werd voor het eerst op 23 augustus 2005 gepubliceerd door Alfred A. Knopf. Oudste werd onder andere uitgebracht als audioboek en eboek. Net zoals Eragon werd Oudste een New York Times Bestseller. Een Deluxeversie van Oudste werd op 26 september 2006 uitgebracht, samen met nieuwe informatie en tekeningen van zowel de illustrator als auteur. Oudste werd tot dusver in meer dan tien talen vertaald, waaronder het Nederlands, Duits, Spaans, Italiaans en Japans. Oudste begint vlak na de belangrijke gebeurtenissen in Eragon. Het verhaal gaat verder met de avonturen van Eragon en zijn draak Saphira, waarin hun queeste om de duistere koning Galbatorix te verslaan centraal staat. Andere lijnen in het verhaal focussen zich op Roran, Eragons neef, die de bewoners van het vredige dorpje Carvahall naar Surda brengt om te ontsnappen aan wraakacties van het Rijk. Ook wordt er verteld uit het perspectief van Nasuada, die de rol als leider van de Varden van haar vader heeft overgenomen. Oudste eindigt met de Slag op de Brandende Vlaktes. Reviews van het boek duiden op de grote vergelijkingen tussen Oudste en onder andere Star Wars en In de Ban van de Ring, hoewel ze de behandelde thema's die in het boek voorkomen loven, zoals vriendschap en eer. Verschillende reviews becommentariÃ«ren de stijl en het genre van Oudste, terwijl anderen verwijzen naar een mogelijke verfilming.