Travels with Charley is een reisverhaal uit 1962 van de Amerikaanse schrijver John Steinbeck. Die op bijna zestigjarige leeftijd in zijn camper "Rocinante" (genoemd naar het paard van Don Quichote) 15000 km door de Verenigde Staten van Amerika reist aan het begin van de jaren zestig. Hij doet dit niet alleen, maar samen met zijn poedel van Franse komaf, Charley. Hoewel zijn echtgenote hem in het boek alleen in Chicago (en in Texas) bezoekt, zou zij hem wel voor een groot deel van zijn reis hebben vergezeld.Onderweg ontmoet hij vele personen en geeft en passant een beeld van het Amerika uit de vijftiger en zestiger jaren. De onstuimige groei, de winkelcentra, de betekenis van "Main Street" etc. Filosofische beschouwingen en rake typeringen kenmerken dit boek. Teruggekomen in zijn geboortestaat CaliforniÃ« meent hij de Amerikaanse identiteit gevonden te hebben.Geert Mak heeft dezelfde reis in 2010 opnieuw ondernomen; Geert Mak heeft zijn ervaringen neergeschreven in Reizen zonder John. Op Zoek naar Amerika.