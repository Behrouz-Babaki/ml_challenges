Almanach – termin ma kilka znaczeń: Publikacja periodyczna (najczęściej rocznik) lub jednorazowa, zawierająca zebrane artykuły i informacje dotyczące wielu lub jednej dziedziny życia, nauki, sztuki, np. dane kalendarzowe, fakty historyczne, porady, artykuły z określonej dziedziny nauki lub sztuki, alfabety i języki świata, genealogie, biografie, dane statystyczne, informacje ekonomiczne i polityczne. Almanach oficerski - informacje z dziedziny wojskowości. W satelitarnych technikach pomiarowych oznacza statyczne i dynamiczne parametry orbity satelity, określające przybliżoną pozycję satelity oraz pochodne położenia po czasie (prędkość i przyspieszenie).