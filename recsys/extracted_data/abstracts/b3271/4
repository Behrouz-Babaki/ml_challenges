Re in eterno (titolo originale in inglese: The Once and Future King) è un romanzo del ciclo arturiano scritto da T. H. White. Fu pubblicato per la prima volta nel 1958 ed è principalmente una raccolta di precedenti lavori.Il titolo proviene dalla supposta iscrizione nella targa posta sulla tomba di Re Artù: HIC IACET ARTHURUS REX QUONDAM REXQUE FUTURUS — "Qui giace Artù, re una volta e re in futuro (eterno)."T. H. White usa Re in eterno per mostrare la sua personale visione della società ideale.Il libro, la maggior parte del quale "è ambientato nell'isola di Gramarye" racconta la crescita e l'educazione di Re Artù, il suo ruolo di re, e la storia d'amore tra il suo miglior cavaliere sir Lancillotto e la sua regina Ginevra (che lui scrive Guenever, invece di Guinevere). Il libro finisce appena prima della battaglia finale di Artù contro il suo figlio illegittimo Mordred. Sebbene White ammetta che il materiale a cui si è ispirato per il libro derivi dal libro Le Mort d'Arthur di sir Thomas Malory, egli crea una personale reinterpretazione degli eventi epici, riempiendoli di nuovo significato per un mondo che stava attraversando la Seconda guerra mondiale.Il libro è diviso in 4 parti:La spada nella roccia (The Sword in the Stone) del 1938La regina dell'aria e delle tenebre (The Queen of Air and Darkness) del 1939 (pubblicato separatamente in una forma diversa come The Witch in the Wood, cioè La Strega nel bosco)Il cavaliere malfatto (The Ill-Made Knight) del 1940La candela nel vento (The Candle in the Wind), pubblicato per la prima volta nella versione della raccolta, nel 1958Una parte finale chiamata The Book of Merlin (cioè Il Libro di Merlino) fu pubblicato separatamente (ISBN 0-292-70769-X) dopo la morte di White. Questo libro racconta le ultime lezioni di Re Artù ricevute da Mago Merlino prima della sua morte, sebbene qualche parte di esse siano state incorporate nelle ultime edizioni dei precedenti libri.Un passo molto citato è il racconto del tasso, una reinterpretazione della Creazione raccontata nella Genesi.