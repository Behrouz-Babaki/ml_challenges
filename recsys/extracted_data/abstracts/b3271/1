The Once and Future King, hier bekend als Arthur, koning voor eens en altijd, is een fantasyroman rond koning Arthur geschreven door T.H. White. De eerste delen verschenen in 1938, 1939 en 1940. In 1958 werd de vertelling gecompleteerd.De titel is afgeleid van het grafschrift van koning Arthur: HIC IACET ARTORIVS REX QVONDAM REXQVE FVTVRVS, letterlijk 'Hier ligt Arthur koning eens en koning toekomstig'. De Nederlandse vertaling van het werk is van de hand van Max Schuchart.