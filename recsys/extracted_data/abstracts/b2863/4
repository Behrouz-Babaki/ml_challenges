L'occhio del mondo (The Eye of the World in originale) è il primo libro de La Ruota del Tempo una serie di romanzi fantasy scritta dall'autore americano Robert Jordan. Il libro in Italia viene pubblicato da Arnoldo Mondadori Editore (ottobre 1992); verrà riedito dall'Editore Fanucci. È composto da un prologo e da 53 capitoli. Nell'edizione americana il volume è stato pubblicato anche diviso in due parti, intitolate rispettivamente From the Two Rivers e To the Blight, la prima delle quali con l'aggiunta di un secondo prologo intitolato Ravens ed incentrato sul giovane personaggio di Egwene al'Vere.