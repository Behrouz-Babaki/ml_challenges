Finché non cala il buio è il primo romanzo del Ciclo di Sookie Stackhouse scritta da Charlaine Harris.Il romanzo racconta la vita di Sookie Stackhouse, giovane cameriera telepate di Bon Temps, immaginaria cittadina della Louisiana, e del suo mondo, in cui vampiri, mutaforma ed altri esseri sovrannaturali coesistono con gli esseri umani. Nel romanzo viene raccontata la storia d'amore tra Sookie e il centenario vampiro Bill Compton, osteggiata dai pregiudizi e da alcuni omicidi che si verificano nella cittadina in cui vivono.Il romanzo ha venduto, solo negli Stati Uniti, oltre tre milioni di copie. Su di esso la HBO ha basato la prima stagione della serie televisiva True Blood. Finché non cala il buio è stato pubblicato per la prima volta in Italia nel 2007 da Delos Books e successivamente ripubblicato da Fazi Editore, in concomitanza della messa in onda della serie televisiva.