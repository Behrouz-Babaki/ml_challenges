Het Achterhuis is de titel van het dagboek van Anne Frank (1929-1945). Het is genoemd naar de bijnaam van het onderduikpand op de Prinsengracht en is het verhaal van een jong Joods meisje ten tijde van de Tweede Wereldoorlog.Nadat de familie Frank, samen met de familie Van Daan (echte naam Van Pels) en de Joodse tandarts Mr. Dussel (echte naam Fritz Pfeffer) door de Gr√ºne Polizei zijn opgepakt en afgevoerd naar concentratiekamp Westerbork wordt er in de persoonlijke eigendommen van de families een dagboek gevonden door Miep Gies (in het dagboek Miep van Santen genoemd) en Bep Voskuijl (in het dagboek Elli Vossen genoemd), twee van de verzorgers van de onderduikers. Omdat het lot van Anne op dat moment nog niet zeker is, wordt het dagboek zorgvuldig bewaard. Na de oorlog blijkt dat Anne, net als haar moeder, zus, de familie Van Daan en Mr. Dussel, het kamp niet overleefd heeft. Alleen Otto Frank, Annes vader, overleeft de gruwelen.