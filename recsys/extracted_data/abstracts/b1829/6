Neon Genesis Evangelion (Japans: 新世紀エヴァンゲリオン Shinseiki Evangerion, Shinseiki Evangelion) is een animeserie die begonnen is in 1995, geregisseerd en geschreven door Hideaki Anno en geproduceerd door Gainax. Het vindt plaats in 2015, 15 jaar na de ramp waarbij een meteoriet met grote snelheid op Antarctica stortte. De ijskappen smolten en de aarde kwam grotendeels onder water te staan. Een groot deel van de wereldbevolking sterft hier en er ontstaan klimaatveranderingen, dit is de Second Impact. Nu, 15 jaar later wordt Tokyo-3 aangevallen door vreemde monsters, de Angels. Gewone wapens lijken niet tegen deze wezens te werken. De organisatie NERV besluit de biomechanische mecha’s Evangelions in te zetten om de Angels te stoppen.