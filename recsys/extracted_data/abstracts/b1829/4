</span>Neon Genesis Evangelion (新世紀エヴァンゲリオン, Shin seiki Evangerion?, lett. «Il vangelo del nuovo secolo») — anche noto semplicemente come Evangelion o Eva — è un anime di 26 episodi del 1995 creato dallo Studio Gainax, sceneggiato e diretto da Hideaki Anno.È l'anime televisivo di maggior successo critico degli anni novanta e uno dei più acclamati di tutti i tempi, caratterizzato da una profonda introspezione psicologica dei protagonisti, in particolare sul tema della solitudine, e dalla presenza di numerosi riferimenti religiosi, specie cabalistici, ebraici, e biblici.La storia si svolge nella futuristica città di Neo-Tokyo 3 a distanza di quindici anni da una catastrofe planetaria e si incentra su Shinji Ikari, un ragazzo reclutato dall'organizzazione paramilitare Nerv per pilotare un mecha gigante chiamato Evangelion e combattere in questo modo i nemici dell'umanità conosciuti come Angeli.La serie fu trasmessa in Giappone su TV Tokyo a partire dal 4 ottobre 1995 e terminò il 27 marzo 1996.In Italia l'anime fu distribuito dalla Dynamic Italia e, successivamente, fu trasmesso su MTV.A causa delle proteste dei fan, insoddisfatti dal finale raccontato negli ultimi due episodi della serie televisiva, Hideaki Anno e lo Studio Gainax realizzarono nel 1997 due lungometraggi animati: Death & Rebirth, composto da vari spezzoni tratti dai primi 24 episodi della serie TV e da alcune scene inedite, e The End of Evangelion che ne presenta un finale alternativo.Parallelamente alla serie televisiva è stato pubblicato un adattamento manga a opera di Yoshiyuki Sadamoto — il character designer della serie — che ha introdotto alcune differenze rispetto all'anime.Nel corso degli anni sono stati inoltre pubblicati da altri autori cinque manga spin-off della serie animata, da uno dei quali, Petit Eva - Evangelion@School, è stato tratto un ONA. Altri adattamenti sono rappresentati da una vasta serie di videogiochi e dai film d'animazione che compongono la tetralogia Rebuild of Evangelion, remake della serie animata originale.