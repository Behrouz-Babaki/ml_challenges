Ōran Kōkō Host Club (桜蘭高校ホスト部（クラブ）, Ōran Kōkō Hosuto Kurabu?) è un manga shōjo di Bisco Hatori pubblicato nella rivista LaLa della Hakusensha a partire dal 5 agosto 2003.La serie segue le vicende di Haruhi Fujioka, una studentessa dell'istituto Ouran, e degli altri membri dell'Host Club e delle relazioni intercorrenti tra soci ed ospiti. Questa commedia romantica si concentra sui rapporti che si sviluppano dentro e fuori il club ed ironizza sul comportamento di ragazzi e ragazze (con una satira di luoghi comuni e stereotipi presenti nel genere shōjo).Il manga è stato anche adattato in una serie di CD drama, in un anime diretto da Takuya Igarashi e prodotto dalla Bones, in un visual novel della Idea Factory ed infine in un dorama di 11 puntate nel 2011 dallo stesso titolo di Ouran High School Host Club con Yusuke Yamamoto che interpreta il ruolo di Tamaki. Inoltre è uscita anche una pellicola cinematografica conclusiva della serie, con gli stessi attori protagonisti del dorama, nel marzo 2012.