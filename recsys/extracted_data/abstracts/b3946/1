Winnetou is een van de bekendste fictieve indianen. Hij is een personage uit de verhalen van Karl May, waarin ook Old Shatterhand en Old Firehand een grote rol spelen.In de verhalen is Winnetou het opperhoofd der Apachen (een indianenstam). Hij komt met Old Shatterhand in aanraking als laatstgenoemde landmetingen verricht voor de aanleg van een spoorbaan voor het vurig ros. Winnetou beschouwt Old Shatterhand in eerste instantie als zijn vijand, maar andersom is dit niet het geval. Old Shatterhand redt de indiaan meerdere keren het leven en de twee sluiten een bloedbroederschap.Samen beleven zij nog veel avonturen.