Una light novel (ライトノベル, raito noberu?) è un tipo di romanzo illustrato giapponese con le caratteristiche estetiche e lo stile di un manga, concepito principalmente per ragazzi. La stesura del testo è del tutto simile a quella di un romanzo, tuttavia sono presenti numerose illustrazioni create dagli scrittori stessi o, più spesso, da un character designer e talvolta anche da un mecha designer, rendendo l'opera vagamente somigliante ad un manga. Il termine light novel è una costruzione wasei-eigo, ossia una espressione giapponese costruita secondo la lingua inglese. Light novel viene spesso abbreviato come ranobe (ラノベ, ranobe?) o rainobe (ライノベ, rainobe?).