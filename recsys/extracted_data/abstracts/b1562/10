Light novel (jap. ライトノベル, raito noberu) – powieść zawierająca ilustracje w stylu mangi lub anime, skierowana głównie do młodzieży i młodszych dorosłych. Termin "light novel" jest japońskim anglicyzmem (waseieigo). Stosuje się również formy skrócone ranobe (jap. ラノベ) i rainobe (jap. ライノベ).W ostatnich latach na podstawie powieści ilustrowanych tworzone są mangi, anime, a także filmy aktorskie. Powieści ilustrowane często drukowane są w odcinkach w magazynach literackich, takich jak Faust, Gekkean Dragon Magazine, Za Sunika czy Dengeki hp.Na fali popularności powieści ilustrowanych w Japonii wydawnictwa organizują coroczne konkursy dla autorów, w których nagrodą może być m.in. publikacja nagrodzonej powieści. Największym z tych konkursów jest Dengeki Shousetsu Taishou z główną nagrodą miliona jenów, na który corocznie wpływa ponad 2500 zgłoszeń.Powieści ilustrowane są wyraźnie oznaczane i publikowane jako tanie edycje w miękkich okładkach. Sfinansowane przez japoński rząd badania wskazują, że w 2006 r. rynek powieści ilustrowanych wart był około 46 miliardów jenów, przy około 78 milionach egzemplarzy rocznej sprzedaży. Większa część rynku (około 70%) należy do Kadokawa Group Holdings.Japońskie powieści ilustrowane wydawane są również poza Japonią, przede wszystkim w USA.== Przypisy ==