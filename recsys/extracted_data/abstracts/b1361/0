In Koelen Bloede Een waargebeurd verhaal van een meervoudige moord en zijn consequenties, (In Cold Blood: A True Account of a Multiple Murder and Its Consequences) is een boek uit 1966 van de Amerikaanse schrijver Truman Capote. Het vertelt het verhaal van de Clutters uit Holcomb (Kansas). Herbert William Clutter, een rijke boer en zijn gezin, bestaande uit zijn vrouw Bonnie, hun 16-jarige dochter Nancy en hun 15-jarige zoon Kenyon werden in 1959 op gruwelijke wijze vermoord.Capote kwam de viervoudige moord op het spoor door een artikel in The New York Times. Hij besloot naar Kansas af te reizen om daar, nog voor dat de daders Richard "Dick" Hickock en Perry Smith gepakt werden, over de moorden te schrijven. Capote reisde samen met zijn jeugdvriendin Harper Lee (auteur van To Kill a Mockingbird). Samen interviewden zij lokale bewoners en de recherche. Capote en Lee maakten duizenden pagina's aantekeningen en Capote was vele jaren bezig om het boek te schrijven. Hij publiceerde eerst kleine artikeltjes in de New York Times, maar in januari 1966 werd het boek als één geheel uitgegeven. Er werden over het verhaal theaterproducties geschreven en het boek werd verfilmd. De gebeurtenissen in Capote's leven rondom het schrijven van het boek werden in 2005 verfilmd in de biopics Capote (2005) en Infamous (2006).