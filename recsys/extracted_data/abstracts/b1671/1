La Trilogia di Marte (Red Mars, Green Mars, Blue Mars) è un ciclo di romanzi di fantascienza scritti da Kim Stanley Robinson che narrano della colonizzazione e terraformazione del pianeta Marte.La narrazione si svolge seguendo dettagliatamente i personali punti di vista dei protagonisti (punti di vista spesso enormemente differenti gli uni dagli altri).Decisamente più utopico che distopico, il racconto si focalizza sui progressi scientifici e sociologici dell’umanità. I tre romanzi sono Red Mars (1992, tradotto in italiano nel 1995 come Il rosso di Marte), Green Mars (1993) e Blue Mars (1996), mai tradotti in italiano. In seguito, nel 1999, lo stesso autore ha pubblicato una raccolta di racconti brevi chiamata The Martians. Uno dei racconti della raccolta dal titolo Verde Marte (Green Mars) (omonimo al secondo romanzo) è stato pubblicato dalla Editrice Scorpio di Milano ('Verde Marte' su Galaxis n.7) e da Mondadori ("Marte Verde" su Urania n. 1228, 1994).