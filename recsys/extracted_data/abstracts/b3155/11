Het Verloren Symbool (The Lost Symbol) is een boek geschreven door de Amerikaanse schrijver Dan Brown. Het werd op 15 september 2009 gepubliceerd en is het derde boek waarin protagonist Robert Langdon verschijnt. De gebeurtenissen vinden plaats na Het Bernini Mysterie en De Da Vinci Code en spelen zich af in een tijdsperiode van twaalf uur.De Nederlandse vertaling werd verzorgd door een kwartet vertalers: Marion Drolsbach, Erica Feberwee, Pieter Janssens, Yolande Ligterink en persklaarmaker Anne Löhnberg. Het boek verscheen op 30 oktober 2009 onder de titel "Het Verloren Symbool". Het werd uitgegeven door Luitingh-Sijthoff. In november 2010 verscheen een luxueuze, rijkelijk geïllustreerde uitvoering.