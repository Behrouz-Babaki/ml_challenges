De blinde huurmoordenaar (oorspronkelijke titel: The Blind Assassin) is een prijswinnende bestseller geschreven door Margaret Atwood.Het werd voor het eerst gepubliceerd door McClelland and Stewart in 2000. Het verhaal speelt zich af in Canada, gedurende de loop van heel de 20e eeuw.Het boek won de Booker Prize in 2000 en de Hammett Prize in 2001. Het was ook genomineerd voor de Governor General's Award in 2000, de Orange Prize for Fiction, en de International IMPAC Dublin Literary Award in 2002. Time Magazine noemde het de beste roman van 2000 en heeft De blinde huurmoordenaar opgenomen in haar lijst van de 100 grootste Engelstalige romans sinds 1923.