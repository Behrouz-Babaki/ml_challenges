Going Postal è il 33-esimo romanzo di Terry Pratchett ambientato nel Mondo Disco. È stato pubblicato per la prima volta in Gran Bretagna il 25 settembre 2004. Fino al settembre 2013 non è ancora stato tradotto in italiano. Un fatto insolito per questo romanzo, rispetto al resto della produzione di Pratchett, è che Going Postal è suddiviso in capitoli, con un breve riassunto iniziale, in modo conforme a certa letteratura ottocentesca e in particolare ai romanzi di Jules Verne. Il nome viene dallo slang americano "Going postal", simile a going crazy (diventare pazzi), per indicare quando una persona diviene improvvisamente furiosa; il titolo è un gioco di parole tra questa espressione e i problemi pazzeschi dell'ufficio postale di Ankh-Morpork. L'intero romanzo è una parodia e un rifiuto delle tesi del romanzo "Atlas Shrugged" (La rivolta di Atlante), di Ayn Rand.