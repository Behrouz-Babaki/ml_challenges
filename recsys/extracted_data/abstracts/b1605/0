Heer der vliegen (Engels: Lord of the Flies) is een roman geschreven door William Golding in 1954. Hij schreef het naar aanleiding van de gruwelijkheden die hij had meegemaakt tijdens de Tweede Wereldoorlog.Het boek vertelt over een groep Engelse schooljongens die met een vliegtuig is neergestort op een onbewoond eiland. In de hoop gered te worden zouden ze moeten samenwerken, maar falen hierin jammerlijk. Uiteindelijk degenereren ze tot een groep wilden.Golding toont, door een combinatie van fantasie en psychologische scherpzinnigheid, hoe de essentie van de natuur van de mens naar boven komt wanneer de grenzen en wetten van de beschaving wegvallen. Hoewel de roman over de dynamiek van een groep schooljongens gaat, worden we toch geconfronteerd met vragen over onschuld, kwaad en de val van de mensheid. Een schaduw wordt geworpen over het geloof in een voortschrijdende sociale ontwikkeling.De roman wordt ook wel eens een dystopie genoemd. In plaats van een optimistisch beeld van een perfecte wereld zoals in een utopie geschetst wordt, schept Golding een pessimistisch beeld van een imperfecte wereld.Het verhaal is ook een herziening van de 'onbewoond eiland'-mythe die begon bij Robinson Crusoe. Het lijkt zeer sterk op Jules Vernes Twee jaar vakantie.