La sedia d'argento (The Silver Chair) è il quarto libro, in ordine di pubblicazione, della saga per ragazzi formata da sette libri de Le cronache di Narnia dello scrittore C.S. Lewis. Nella cronologia alternativa, che tratta i libri in ordine di lettura, La sedia d'argento è il sesto libro. Questo libro presenta una novità per i lettori, infatti, esso è il primo in cui non compaiono i fratelli Pevensie (Peter, Susan, Edmund e Lucy), originari protagonisti dei quattro libri precedenti (escluso Il nipote del mago). A loro, però, si sostituiscono Eustachio Scrubb, che è già ritratto ne Il viaggio del veliero come loro cugino, e Jill Pole, la quale farà in questa storia il suo primo ingresso nel mondo magico e fantastico di Narnia.