Prins Caspian (Engels: Prince Caspian) is een kinderboek en is het vierde deel van de door C.S. Lewis geschreven De Kronieken van Narnia. Het is het tweede deel in volgorde van publicatie en verscheen in 1951 onder de titel Prince Caspian: The Return to Narnia. Het werd in 1956 in het Nederlands vertaald met een tweede druk uit 1976 en in 1983 hervertaald met een tweede druk uit 1990 en een derde uit 2001. Onder de titel De Kronieken Van Narnia: Prins Caspian werd op 16 mei 2008 de verfilming van het boek uitgebracht.