Diario di una schiappa è un libro scritto da Jeff Kinney nel 2007 negli Stati Uniti, uscito in Italia nel 2008 per le edizioni Il Castoro con la traduzione di Rossella Bernascone. Il libro racconta le sfortunate vicende di un ragazzino di undici anni di nome Gregory Heffley, con molta ironia. Il libro è diventato in poco tempo un best-seller con 60 milioni di copie vendute, superando nelle classifiche addirittura scrittori come Dan Brown; ha dato vita ad una serie considerata tra i più importanti fenomeni editoriali per ragazzi degli ultimi anni.Gregory Heffley, detto Greg, un ragazzino di undici anni, racconta le sue avventure giornaliere nel suo diario, che definisce "giornale di bordo". Dice che lo scrive perché così da grande, quando sarà ricco e famoso, non dovrà passare le giornate a rispondere a domande stupide dei giornalisti riguardo alla propria infanzia. Greg frequenta la prima media, e considera la scuola media la cosa più stupida che sia mai stata inventata. Greg ha un amico, Rowley Jefferson, che lo accompagna in tutte le sue avventure; Rowley è però molto infantile, a causa dei suoi genitori che hanno molti soldi, ed è sempre sottomesso dal suo amico. Greg ha inoltre ha due fratelli, Rodrick il più grande e Manny il più piccoloLe vicende del primo anno scolastico di Greg alle medie si raccolgono attorno a particolari storie.Prima di Halloween, Greg e Rowley vanno ad una casa infestata e, dopo esserne usciti spaventatissimi, decidono di costruire una casa fantasma anche loro per guadagnare soldi; i genitori di Greg non accettano di costruire la casa fantasma a casa loro, così decidono di costruirla nello scantinato della casa di Rowley. Alla fine però perdono troppo tempo, e nella mezz'ora che gli resta riescono a fare solo il "Lago di Sangue" (la vecchia piscinetta di Rowley riempita con mezzo barattolo di salsa di pomodoro), e il "corridoio delle grida" (un letto con Greg e Rowley che urlano alle estremità). La casa si rivela un fallimento, in quanto il primo (e unico) bambino che entra si blocca spaventato sotto il letto e non ne vuol più venire fuori. Allora i due si danno appuntamento alla notte del 31 ottobre per andare a bussare alle case e raccogliere più dolci possibili con il classico "Dolcetto o scherzetto?". Purtroppo vengono seguiti dal padre di Greg e dal fratellino Manny, e allora vanno lentissimi, e quando se ne liberano incontrano dei ragazzi delle superiori che li inseguono per inzupparli con un estintore. Alla fine riescono a scappare da questi bulli, ma il padre di Greg gli fa per errore un gavettone lanciando dell'acqua messa in un bidone della spazzatura, così si bagnano quasi tutti i dolci che avevano raccolto. Greg conclude mestamente quest'avventura dicendo: "Credo che il prossimo Halloween starò a casa e mangerò i biscotti che Mamma tiene nella ciotola sul frigo.