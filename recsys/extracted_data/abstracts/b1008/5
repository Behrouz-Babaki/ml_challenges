Per negati, noto anche come For Dummies, è una vasta serie di manuali che hanno lo scopo di essere guide dall'aspetto semplice per lettori nuovi all'argomento trattato. A dispetto del titolo, nella copertina si legge "La guida alla portata di tutti", a sottolineare che il manuale non è letteralmente per negati poiché il termine potrebbe risultare offensivo, specialmente il dummies della versione inglese. Ad ora, si contano oltre 1700 libri per negati. La serie ha avuto un successo mondiale ed è stata tradotta in molte lingue.I libri sono un esempio di media franchise, identificabile chiaramente grazie alla copertina caratteristica: gialla e nera con una persona stilizzata dalla testa triangolare, nota come "l'uomo negato", e un logo scritto in corsivo con un registro informale. Le icone e grossa parte del design è stato fatto dalla University Graphics, un'azienda di design di Palo Alto. Lo stile è semplice e diretto; icone vistose, come nastri annodati sul dito indice, sono poste ai margini per indicare passaggi importanti.Quasi tutti i libri Per negati sono organizzati in sezioni chiamate "parti", che sono gruppi di capitoli legati tra loro. Le parti sono quasi sempre precedute da un fumetto di Rich Tennant riguardante l'argomento. A volte le strisce comiche sono usate in più libri della collana.Un'altra caratteristica costante della serie è "La Parte dei Dieci", una sezione alla fine del libro dove si trovano liste di dieci elementi. Sono in genere un'utile risorsa per studi approfonditi e spesso contengono curiosità non integrabili nel resto del testo.