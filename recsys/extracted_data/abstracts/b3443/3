De geheimen van de onsterfelijke Nicolas Flamel (Engels: The Secrets of the Immortal Nicholas Flamel) is een zesdelige fantasy/avonturenserie van de Ierse schrijver Michael Scott.De verhaallijn concentreert zich rondom de vijftien jaar oude tweeling Sophie en Josh Newman. Josh werkt in een boekwinkel die wordt gedreven door Nick Fleming. Nick Fleming heet eigenlijk Nicolas Flamel en hij is een alchemist uit het Parijs van rondom 1400. In deze boekenreeks is de historische figuur Nicolas Flamel onsterfelijk. Scott heeft bevestigd dat de hele reeks zich afspeelt in een week tijd.