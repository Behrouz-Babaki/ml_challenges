I segreti di Nicholas Flamel, l'immortale (The Secrets of the Immortal Nicholas Flamel) è una serie di sei romanzi fantasy per ragazzi scritti da Michael Scott. La serie si è conclusa nel 2012 (nella versione originale in lingua inglese), e in Italia nel 2013. Il primo romanzo, L'alchimista è stato pubblicato nel 2007 in Gran Bretagna e nel 2008 in Italia.I successivi sono Il mago, L'Incantatrice, Il negromante, Il traditore e I gemelli.Nei suoi romanzi, Scott è riuscito a fondere divinità provenienti dalle mitologie e dalle religioni di tutto il mondo e personaggi realmente esistiti. Infatti, oltre Nicholas Flamel e sua moglie Perenelle, tra le figure storiche troviamo John Dee, l'alchimista di Corte della Regina Elisabetta I, che decise addirittura la data della sua incoronazione, Niccolò Machiavelli, filosofo, scrittore e politico italiano, Giovanna d'Arco, eroina francese morta sul rogo perché accusata di stregoneria, e il Conte di Saint Germain, alchimista e politico di rilievo del Settecento che si diceva potesse trovarsi in luoghi diversi nello stesso tempo.Tra le creature mitologiche compaiono: Ecate, chiamata anche Dea dai Tre Volti perché costretta ad invecchiare durante la giornata, era la dea della stregoneria e delle arti magiche greca; Scáthach, micidiale guerriera le cui imprese sono narrate nel Ciclo dell'Ulster, che secondo la leggenda poteva sbaragliare interi eserciti; la Mórrígan, Dea Corvo irlandese, rappresentante la morte e la distruzione; la Strega di Endor, una strega presentata nella Bibbia nel libro di Samuele, che si diceva che potesse, attraverso un amuleto, evocare gli spiriti; Bastet, la Dea Gatto egizia; la Sfinge, figlia di Echidna, che secondo la mitologia greca divorava chiunque non riuscisse a rispondere correttamente ai suoi indovinelli; le Disir, comunemente note come le Valchirie, erano le dee minori della mitologia nordica che scortavano le anime dei defunti nel Valhalla; Areop-Enap, il Signore dei Ragni venerato nelle isole della Micronesia; Dagon, il dio della fertilità dei Cananei, che si dicesse fosse per metà pesce; Marte Ultore, il dio latino della guerra, con i suoi due figli, Phobos, dio della paura, e Deimos, divinità del panico; ed infine Níðhöggr, l'immenso serpente che si diceva fosse imprigionato nelle radici dell'Yggdrasill.Oltre che alle divinità, Scott fa anche accenni a creature magiche, come i Golem, i Tulpa, i Vampiri vegetariani e gli Esseri Mannari.Sono stati acquistatati sin dal 2007 i diritti di farne un film.