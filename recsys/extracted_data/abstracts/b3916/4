Max en de Maximonsters is een prentenboek van Maurice Sendak, oorspronkelijk uitgegeven in Amerika door Harper & Row, en in 1968 in Nederland door Uitgeverij Lemniscaat. Het boek gaat over de gefantaseerde avonturen van het jongetje Max, die voor straf zonder eten naar bed moet. Tijdens zijn fantasiereizen ontmoet hij de Maximonsters, die hem tot onverschrokken koning uitroepen. Hoewel het boek slechts tien zinnen lang is, wordt het boek gezien als een klassiek Amerikaans prentenboek.