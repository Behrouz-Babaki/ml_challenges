Mężczyźni, którzy nienawidzą kobiet (szw. Män som hatar kvinnor) – powieść kryminalna szwedzkiego pisarza i dziennikarza Stiega Larssona, będąca pierwszą częścią trylogii Millennium.Książka została opublikowana w 2005, już po śmierci autora. Pierwsze polskie wydanie miała w roku 2008. Grafika okładki polskiego wydania jest taka sama jak szwedzkiego oryginału.W roku 2006 pośmiertnie przyznano za nią Stiegowi Larssonowi nagrodę literacką Szklanego Klucza za najlepszą skandynawską powieść kryminalną. Stała się bestsellerem w Szwecji, Polsce i wielu innych krajach świata.Na podstawie tej powieści w 2009 r. nakręcono film fabularny pod tym samym tytułem oraz pierwsze dwie części miniserialu Millennium. W 2012 ukazał się pierwszy z dwóch komiksów oparty na podstawie powieści. Scenariusz komiksu stworzyła szkocka autorka powieści kryminalnych Denise Mina. Za grafikę odpowiadają artyści Argentyńczyk Leonardo Manco oraz Włoch Andrea Mutti.