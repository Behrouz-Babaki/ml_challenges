Mannen die vrouwen haten (oorspronkelijke titel MÃ¤n som hatar kvinnor) is het eerste deel in de Millennium-trilogie van de Zweedse journalist en schrijver Stieg Larsson. De schrijver overleed in 2004 en in zijn nalatenschap werden drie complete romans aangetroffen die postuum werden gepubliceerd en veel opzien baarden in de wereld van de misdaadromans. 'Mannen die vrouwen haten' werd voor het eerst in Zweden uitgegeven in 2005 en werd binnen korte tijd een internationale bestseller. Het boek werd bekroond met de 'Glazen Sleutel', de prijs voor de beste Scandinavische misdaadroman, de Zuid-Afrikaanse 'Exclusive Books Boeke Prize' (2008) en de 'ITV3 Crime Thriller Award for International Author of the Year' (2008). De Nederlandse vertaling, verzorgd door Tineke Jorissen-Wedzinga, verscheen in 2008 bij uitgeverij Signatuur in Utrecht.