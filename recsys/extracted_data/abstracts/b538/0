Sjakie en de grote glazen lift (Charlie and the Great Glass Elevator) is een kinderboek van schrijver Roald Dahl. Het is het vervolg op Sjakie en de chocoladefabriek, en volgt Sjakie Stevens en snoepmaker Willy Wonka op hun reis door de ruimte in een grote glazen lift.Het boek werd voor het eerst gepubliceerd in de Verenigde Staten door uitgeverij Alfred A. Knopf in 1972. Twee jaar later kwam de Nederlandse vertaling van Harriët Freezer uit. Het boek is geïllustreerd door Faith Jaques.Het idee van het verhaal lijkt te zijn ontleend aan Abeltje van de Nederlandse schrijfster Annie M.G. Schmidt. Dahl kwam met zijn boek in 1972, terwijl Abeltje al in 1953 werd uitgegeven.