Alicja w Krainie Serc (jap. ハートの国のアリス ～Wonderful Wonder World～, Hāto no Kuni no Arisu ~Wonderful Wonder World~) – japońska romantyczna przygodowa powieść wizualna stworzona przez Quin Rose. Gra była inspirowana klasykiem Lewisa Carrolla Alicją w Krainie Czarów. Na podstawie gry powstała manga z ilustracjami Soumei Hoshino, była publikowana w magazynie Monthly Comic Avarus wydawnictwa Mag Garden od października 2007 roku do października 2010 roku. W Polsce pierwszy tom tej mangi ukazał się w grudniu 2011 roku nakładem wydawnictwa Studio JG. Druga manga z ilustracjami Mamenosuke Fujimaru rozpoczęła serializację w magazynie Comic Zero Sum wydawnictwa Ichijinsha w czerwcu 2011 roku. Filmowa adaptacja anime wyprodukowana Asahi Production miała swoją premierę w japońskich kinach 30 lipca 2011 roku.