Rzecz o mych smutnych dziwkach (hiszp. Memoria de mis putas tristes) – książka autorstwa Gabriela Garcíi Márqueza. Została opublikowana po hiszpańsku w 2004 roku, w Polsce wydana w roku 2005. Opowiada o późnej miłości starszego pana do nieletniej dziewicy. Narrator-bohater jest dziennikarzem, kiedyś pracował jako dostarczyciel depesz, w chwili opowiadania historii jest już szacownym jubilatem. W dniu swoich 90. urodzin zdobywa się na odwagę, by spełnić swój erotyczny i niemoralny kaprys sprzed lat. Chce spędzić szaloną i upojną noc z nieletnią dziewicą. Ta niecodzienna zachcianka wprowadza w jego nudne, szare, ustabilizowane emeryckie życie niepokój. Niepokój, który okazuje się jego pierwszą i ostatnią młodzieńczą miłością.Jest to ostatnia książka napisana przez Gabriela Garcíę Márqueza.