De kunst van het oorlogvoeren (Traditioneel Chinees: 孫子兵法, Vereenvoudigd Chinees 孙子兵法, Hanyu Pinyin: Sūn Zǐ Bīng Fǎ), is een standaardwerk over de strategie van het oorlogvoeren, geschreven door de Chinese generaal Sunzi (of Sun Tsu) rond 500 voor Christus. Het wordt beschouwd als het oudst bekende boek over oorlog en strategie. In 13 korte hoofdstukken beschrijft de auteur de oorlogvoering op een zodanige manier, dat strategen en generaals het heden ten dage nog steeds gebruiken.In het boek beschrijft Sunzi hoe aan de hand van vijf factoren kan worden bepaald welke van twee legers een veldslag zal winnen. Ook beschrijft hij de strategie van kosten, bevoorrading, terrein, het gebruik van vuur en het gebruik van spionnen. De principes in het boek kunnen, behalve in oorlogvoering, volgens sommigen ook op andere terreinen worden gebruikt. Zo is een bewerking van het boek gemaakt voor de advocatuur.Een Nederlandse vertaling heeft de volgende hoofdstukindeling: Over beoordelingen Over het leveren van veldslagen Het voorbereiden van de aanval Strategische posities Strategisch voordeel Zwakke punten en sterke punten Gewapend treffen Zich aanpassen aan de negen variabelen Inzetten van het leger Het terrein De negen terreinsoorten Aanval met brandstichting Gebruik van spionnen