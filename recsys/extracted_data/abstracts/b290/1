La rivolta di Atlante (Atlas Shrugged) è un romanzo di genere filosofico e fantascientifico scritto da Ayn Rand e pubblicato la prima volta nel 1957 negli Stati Uniti. Considerato il magnum opus dell'autrice, con più di 645 000 parole (versione inglese) La rivolta di Atlante è uno dei romanzi più lunghi mai scritti, assieme all'Ulisse di Joyce e a Il Signore degli Anelli di Tolkien.Il libro esplora un numero di temi filosofici che la Rand aveva sviluppato nella sua teoria dell'oggettivismo, con forti critiche al collettivismo ed alla società socialista, raccontando cosa possa succedere al mondo una volta che quelli che l'autrice definiva prime movers, ovvero i primi motori della società, le persone in grado di creare ricchezza e progresso, stanche di essere schiave della collettività e di essere usurpate del pieno controllo delle loro qualità, decidono di ribellarsi.