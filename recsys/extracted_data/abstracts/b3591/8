Proces (niem. Der Prozeß) – surrealistyczna powieść Franza Kafki. Pisarz rozpoczął pracę nad nią w roku 1914. Została wydana pośmiertnie, wbrew woli autora, przez jego przyjaciela Maxa Broda w roku 1925. Pierwsze polskie wydanie ukazało się w 1936 w tłumaczeniu Józefiny Szelińskiej (błędnie uważa się za tłumacza Brunona Schulza, pod którego nazwiskiem ukazało się tłumaczenie, a który w rzeczywistości dokonał tylko jego korekty). W 2008 opublikowano nowy przekład autorstwa Jakuba Ekiera.