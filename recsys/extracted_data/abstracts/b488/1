Giorni in Birmania è un romanzo dello scrittore inglese George Orwell. Pubblicato nel 1934 sull'esperienza dei cinque anni passati in Birmania come poliziotto nella Polizia Imperiale Indiana, è un racconto bruciante sul tramonto dell'imperialismo inglese prima della Seconda guerra mondiale. Gli editori erano riluttanti a pubblicare questo libro per il timore di essere citati in giudizio per diffamazione. Nessun ufficiale inglese fece causa, ma il libro non fu pubblicato in India e Birmania. I fatti e i personaggi nel romanzo sono realmente esistenti per cui, sotto l'insistenza degli editori, i nomi sono stati cambiati. È stato paragonato con favore ad altri lavori di scrittori inglesi come Graham Greene e William Somerset Maugham.