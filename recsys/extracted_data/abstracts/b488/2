De jaren in Birma (Burmese Days) is een roman van de Engelse schrijver George Orwell uit 1934. Het verhaal speelde zich af in Birma anno 1926 tegen de achtergrond van het koloniale Britse Rijk. Het hoofdpersonage John Flory voelde zich niet thuis op de Europese Club in het rechtse sfeertje van het kolonistenmilieu. Hij hield van Birma en de Birmanen, maar haatte het Britse kolonialisme en imperialisme. Zijn leven was eenzaam en bitter tot Elizabeth Lackersteen op het toneel verscheen. Orwell haalde de inspiratie uit zijn eigen ervaringen; hij had zelf dienst gedaan voor de Indian Imperial Service van 1922 tot 1927.