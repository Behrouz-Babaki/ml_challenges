La luna è tramontata è un romanzo del 1942 dello scrittore statunitense John Steinbeck che rimane un saggio al di fuori del tempo, dedicato a tutti i popoli conquistatori e conquistati: un messaggio per i primi, affinché imparino qualcosa dai loro errori, per i secondi perché non cedano mai la propria dignità e non si arrendano mai. Il popolo capisce che, se sarà ragionevole, sarà definitivamente conquistato, e per questo inizia una lenta guerra di nervi, di logoramento degli invasori, che infine comprendono di non essere solo soldati, ma uomini, bisognosi di una parola gentile, di un saluto cordiale: sono stanchi di essere sempre e solo soldati, di essere sempre sull'attenti, di doversi sempre guardare le spalle nel timore di un attentato.