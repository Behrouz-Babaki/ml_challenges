Tokyo Mew Mew (jap. 東京ミュウミュウ, Tōkyō Myū Myū) – siedmiotomowa manga stworzona przez Reiko Yoshidę (scenariusz) i Mię Ikumi (rysunki), po raz pierwszy opublikowana w magazynie Nakayoshi w 2001 roku (w Polsce nakładem Japonica Polonica Fantastica). Historia pięciu dziewcząt, których geny w wyniku tzw. Projektu Mew zostały połączone z genami pięciu zagrożonych wyginięciem zwierząt: dzikiego kota z Iriomote (Ichigo Momomiya), loreczki białogardłej (Minto Aizawa), morświna bezpiórego (Lettuce Midorikawa), marmozety lwiej (Pudding Fong) i szarego wilka (Zakuro Fujiwara). Powstała dwutomowa kontynuacja pt. Tokyo Mew Mew à la mode, Petite Mew Mew i jeden rozdział Tokyo Black Cat Girl. Manga doczekała się też adaptacji anime pod tym samym tytułem w kilku wersjach językowych, m.in. angielskiej i hiszpańskiej. W wersji angielskiej (pt. Mew Mew Power) bohaterowie noszą zmienione imiona, są też kilka lat starsi niż w oryginale.