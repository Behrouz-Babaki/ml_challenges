Sinuhe l'egiziano (in originale Sinuhe egyptiläinen) è un romanzo storico di Mika Waltari, pubblicato per la prima volta nel 1945. È il primo e più famoso romanzo storico dello scrittore finlandese. Da questo romanzo è stato tratto l'omonimo film del 1954.È ambientato nell'antico Egitto della XVIII dinastia, ai tempi del faraone Akhenaton. Il protagonista è un personaggio immaginario, Sinuhe, il medico reale, che racconta la storia del suo esilio dopo la caduta e la morte di Akhenaton e dei suoi viaggi in Siria, Mitanni, Babilonia, Creta e fra gli Ittiti.