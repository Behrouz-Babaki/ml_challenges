Ania z Avonlea (ang. Anne of Avonlea) – książka autorstwa Lucy Maud Montgomery, wydana po raz pierwszy w 1909 roku. Druga część z serii o Ani z Zielonego Wzgórza.Rezygnując ze swoich marzeń i aspiracji, Ania nie wyjeżdża na uniwersytet, nie chcąc zostawiać coraz gorzej widzącej Maryli samej w Avonlea. Jednocześnie ta rudowłosa dziewczyna ma mocne postanowienie intensywnej pracy nad sobą, w tym również dokształcenie się, a tymczasowo zostaje nauczycielką w miejscowej szkole (po rezygnacji z tej funkcji na jej rzecz Gilberta Blythe'a). W czasie tego tomu Ania zawiera nowe znajomości (jak chociażby ze swoim sąsiadem, panem Harrisonem czy panną Lawendą z Chatki Ech), umacnia stare, a przede wszystkim cieszy się życiem.Ważną zmianą w życiu Ani Shirley jest pojawienie się na Zielonym Wzgórzu dzieci, a konkretniej pary bliźniąt – osieroconych przez matkę i przygarniętych przez Marylę. Na koniec miał się nimi zaopiekować ich wujek, jednak umiera, a zarówno Ania, jak i Maryla przyjmują tą wiadomość z pewną ulgą, a w każdym razie cieszą się, że Tola i Tadzio zostaną z nimi na zawsze.K.M.A., czyli Koło Miłośników Avonlea rozwija się, "zarażając" swoją działalnością coraz większą liczbę mieszkańców tego miasteczka. Jedyną wpadką jest pomalowanie Domu Ludowego (na co wcześniej przeprowadzona została zbiórka pieniędzy) na jaskrawoniebieski kolor.Zakończenie książki jest jakby punktem zwrotnym w uczuciowym życiu Ani. To wtedy, po ślubie panny Lawendy z ojcem swojego najlepszego ucznia – Pawła Irvinga (w pierwszym polskim przekładzie: Jaś Irving), dziewczyna po raz pierwszy dostrzega w Gilbercie nie tylko kolegę.