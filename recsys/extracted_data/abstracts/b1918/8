W drodze (ang. On the Road) – powieść amerykańskiego pisarza Jacka Kerouaca, napisana ponoć przez trzy miesiące w 1951 roku. Wydana została dopiero w 1957 roku, gdyż żaden z wydawców nie odważył się na ten krok wcześniej. Jest to w większości powieść autobiograficzna, bazuje na spontanicznych podróżach Kerouaca oraz jego przyjaciół przez całe Stany. Uważana jest za manifest ruchu Beat Generation, który wyklarował się w latach 50. XX wieku. Oryginalnie w powieści użyto prawdziwych imion i nazwisk bohaterów - Kerouac zmienił je na życzenie wydawcy. Powieść jest napisana metodą "spontanicznej prozy" wymyślonej przez niego samego.