De jaren van onschuld (Engels: The Age of Innocence) is een sociaal-psychologische roman van de Amerikaanse schrijfster Edith Wharton. Na eerst in vier delen te zijn gepubliceerd in het tijdschrift Pictorial Review werd het in 1920 uitgegeven bij D. Appleton & Company. Het boek, geschreven in de traditie van Henry James, handelt over de kracht van sociale conventies in de New Yorkse upper class, die het hoofdpersoon Newland Archer onmogelijk maken zijn verloving en later zijn huwelijk te verbreken en te kiezen voor zijn grote liefde. De roman werd in 1921 onderscheiden met de Pulitzerprijs. Wharton was de eerste vrouw die deze eer ten deel viel.