La caduta dei giganti (Fall of Giants) è un romanzo di Ken Follett, uscito contemporaneamente nelle librerie di tutto il mondo il 28 settembre 2010.È il primo capitolo della Trilogia del Secolo (The Century Trilogy), che segue le vicende di cinque famiglie - una americana (i Dewar), una tedesca (i von Ulrich), una russa (i Peskov), una inglese (i conti Fitzherbert) e una gallese (i Williams) - attraverso i cambiamenti di inizio XX secolo, come la prima guerra mondiale, la rivoluzione russa e la lotta per il suffragio femminile. Il romanzo inizia nel giugno 1911, il giorno dell'incoronazione di Giorgio V d'Inghilterra, e termina nel gennaio 1924.Il secondo volume della trilogia, L'inverno del mondo (Winter of the World), è uscito in anteprima per l'Italia l'11 settembre 2012. La terza parte è prevista per il 16 settembre 2014.