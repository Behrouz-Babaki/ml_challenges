Mafalda - tytuł argentyńskich komiksów autorstwa Quino. Seria ukazywała się w latach sześćdziesiątych i siedemdziesiątych. Główna bohaterka – tytułowa Mafalda – to dziewczynka przynależąca do argentyńskiej klasy średniej, bezkompromisowo nastawiona do świata. Jest głęboko zaangażowana w sprawy ludzkości, nie akceptuje świata w jego obecnym kształcie. Rysunki przedstawiające Mafaldę i bandę jej przyjaciół ukazywały się w Ameryce Łacińskiej, Europie i Azji między 1964 a 1973 rokiem. Mafalda została przetłumaczona na ponad trzydzieści języków, na jej podstawie powstały również dwie serie kreskówek i jeden film animowany.