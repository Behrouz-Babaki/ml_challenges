Lista życzeń − młodzieżowa powieść fantasy, autorstwa irlandzkiego pisarza Eoina Colfera. W Polsce ukazała się w 2004 r. nakładem wydawnictwa W.A.B.Książka opowiada o Meg Finn, niepokornej nastolatce, która ginie podczas dokonywania włamania. Jednak, zamiast pójść do Nieba lub Piekła, jej dusza dostaje szansę odkupienia złych uczynków. Meg musi pomóc swojej ofierze w wypełnieniu listy życzeń. Jednak śladem duszy Meg podążają wysłannicy Piekła, którzy starają się uniemożliwić jej to zadanie.