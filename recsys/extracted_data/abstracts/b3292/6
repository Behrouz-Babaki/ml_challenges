Ragazzo da parete (The Perks of Being a Wallflower) anche noto come Noi siamo infinito (riedizione italiana del 2012), è un romanzo epistolare scritto dal romanziere americano Stephen Chbosky, pubblicato il 1º febbraio 1999 da MTV. La storia è narrata da un adolescente, conosciuto sotto lo pseudonimo di "Charlie", che descrive la sua vita tramite una serie di lettere inviate ad una persona anonima, che non conosce personalmente.La storia esplora temi come l'introversione ed il difficile periodo dell'adolescenza, toccando brevemente anche il tema del consumo di droga e le esperienze di Charlie con questa. Nel corso del racconto si fa riferimento a varie opere di letteratura e cinema, delle quali si discute il significato.La storia si svolge nella periferia di Pittsburgh durante l'anno scolastico 1991-1992, quando Charlie è una matricola del liceo. Charlie è il "wallflower" ("tappezzeria") del titolo: il termine indica un persona timida che, specie durante le feste, resta poggiata al muro. Egli è un pensatore non convenzionale, è timido e impopolare.Il romanzo è il terzo nella lista della American Library Association dei dieci libri più contestati del 2009. I motivi delle critiche sono vari. Uno di questi è il trattamento di tematiche quali droga, omosessualità, sesso e suicidio.Il romanzo viene pubblicato in Italia nel 2006 con il titolo Ragazzo da parete. Nel 2012, in seguito all'uscita della trasposizione cinematografica del romanzo, il cui titolo italiano è reso Noi siamo infinito, è stata pubblicata una riedizione del romanzo con il titolo Noi siamo infinito (Ragazzo da parete è stato mantenuto come sottotitolo).