De Torens van Middernacht is het dertiende en voorlaatste deel in de epische fantasyserie Het Rad des Tijds van de Amerikaanse schrijver Robert Jordan, hoewel het boek, net zoals De Naderende Storm en Het Licht van Weleer werd afgemaakt door Brandon Sanderson. Het boek verscheen op 2 november 2010 in de Verenigde Staten en de Nederlandse vertaling staat gepland voor april 2011. Het boek is het tweede deel in de trilogie Het Licht van Weleer, het laatste boek dat Robert Jordan voor zijn dood voor ogen had. Vanwege de grote hoeveelheid materiaal die in het boek moest worden opgenomen besliste Jordans vrouw, Harriet McDougal, samen met Brandon Sanderson om het boek in drie op te splitsten. Met de hulp van Jordans notities zal Sanderson de serie afwerken. Momenteel zijn de eerste twee geplande delen, De Naderende Storm en De Torens van Middernacht al gepubliceerd.Oorspronkelijk was het de bedoeling dat het dertiende deel Shifting Winds zou gaan heten, maar Sanderson besloot uiteindelijk een andere titel te gebruiken. De Torens van Middernacht verscheen op 2 november 2010 in de VS en bevat in het Engels 328,000 woorden. Het debuteerde op nummer één in de New York Times-bestsellerslijst.