Septimus Heap – opowieść Angie Sage zaplanowana na siedem tomów, z której wydano do tej pory sześć pierwszych. Jest to cykl książek o Septimusie Heapie, siódmym synu siódmego syna, obdarzonym nadzwyczaj magicznymi zdolnościami. Fabuła opowiada o dwójce dzieci, które zostały podmienione zaraz po urodzeniu. Przeznaczeniem chłopca jest zostać potężnym czarodziejem, dziewczynki – królową. Seria jest dużym wydawniczym sukcesem. Książki zostały przetłumaczone na 28 języków. Pierwsze sześć tomów jest również dostępne w Polsce. Prawo do ekranizacji siedmiotomowej sagi fantasy kupiło studio Warner Bros.