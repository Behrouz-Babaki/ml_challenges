Septimus Heap is een serie jeugdboeken, geschreven door de Engelse auteur Angie Sage en met een hoofdpersoon die dezelfde naam draagt als de serie.De serie bestaat uit zeven delen, getiteld Magiek (Magyk), Vlught (Flyte), Elixer (Physik), Queeste (Queste), Sirene (Syren), Duyster (Darke) en Vuer (Fyre). Het laatste deel verscheen in het Nederlands in november 2013.De serie volgt de avonturen van Septimus Heap, de zevende zoon van de zevende zoon. Hij beschikt over magische krachten. Als hij Leerling van de Buitengewone Tovenares Marcia Overstrand wordt, moet hij een studie doen van zeven jaar en één dag voor hij gekwalificeerd is om haar taak over te nemen.Angie Sage is in 2013 begonnen aan een trilogie die zich ongeveer zeven jaar na het einde van de reeks zal afspelen, deels met dezelfde personages en deels met nieuwe. De trilogie zal in het Engels TodHunter Moon, gaan heten, naar het hoofdpersonage Alice TodHunter. Het eerste boek zal in augustus 2014 in Engeland verschijnen, met de naam PathFinder.