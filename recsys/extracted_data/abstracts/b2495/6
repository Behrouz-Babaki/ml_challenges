Tanàkh (raramente: Tenàkh) (תנך, TNKh) è l'acronimo con cui si designano i testi sacri dell'ebraismo, per questo indicati comunemente anche come Bibbia ebraica. Questi testi costituiscono, insieme ad altri libri non riconosciuti come canone dall'ebraismo, l'Antico Testamento della Bibbia cristiana. Nell'ebraismo è la Torah scritta ricevuta dal capo dei profeti Mosè (riconosciuto anche dagli angeli Moshé Rabbenu, Mosè il nostro maestro) ed ereditata eternamente dal popolo ebraico.