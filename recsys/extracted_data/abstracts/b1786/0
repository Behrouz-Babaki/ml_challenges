La mia famiglia e altri animali è un lavoro autobiografico del naturalista Gerald Durrell, che racconta parte della sua infanzia trascorsa sull'isola greca di Corfù tra il 1935 e il 1939. Nel libro egli narra in maniera umoristica la vita della famiglia Durrell sull'isola, e descrive anche la ricca fauna ivi presente. È il primo e più famoso romanzo di Durrell e fa parte della trilogia di Corfù, insieme a Birds, Beasts, and Relatives e The Garden of the Gods.Durrell aveva già scritto diversi libri di successo sui suoi viaggi descrivendo la cattura di animali allo stato brado per i giardini zoologici quando La mia famiglia e altri animali uscì nel 1956. La sua esagerazione comica delle debolezze della sua famiglia (soprattutto per quanto riguarda il fratello maggiore Lawrence Durrell, che in seguito divenne un famoso romanziere) e il vivo amore per la natura che traspariva dall'intero libro hanno fatto sì che esso avesse molto successo. Questo libro ha lanciato la carriera Durrell come proprietario del parco zoologico di Jersey nelle Isole del Canale, e come scrittore e personaggio televisivo.