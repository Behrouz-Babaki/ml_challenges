Cigni selvatici. Tre figlie della Cina è un romanzo autobiografico della scrittrice cinese Jung Chang. Il romanzo racconta la vera storia di «tre figlie della Cina», cioè le vicissitudini della nonna di Jung Chang, della madre e dell'autrice stessa, le cui avventure, esperienze di vita e sofferenze si intrecciano inevitabilmente con la vita della società cinese nel tumultuoso XX secolo, carico di rivoluzioni, guerre, speranze e tragedie.Nella narrazione dell'autrice, la storia delle tre donne, appartenenti a tre diverse generazioni, si sviluppa nel contesto della Cina dal 1920 al 1980, in un Paese in cui l'esistenza della madre dell'autrice, e di lei stessa, è fatta soprattutto di impegno politico, di delusioni e di persecuzioni per i dissidenti, nel quadro politico comunista al tempo di Mao Zedong.Il libro è stato la prima opera dell'autrice, ed uno dei casi letterari più clamorosi degli ultimi decenni: scritto originariamente in lingua inglese, è stato tradotto in 37 lingue e ha venduto 13 milioni di copie, con successo di critica e lodi da vari rinomati autori come J. G. Ballard. Wild Swans è stato inizialmente tradotto in cinese e pubblicato in Cina nel 1997 e diverse versioni della traduzione sono ora disponibili, come anche traduzioni a Hong Kong e Taiwan. Nel Regno Unito, la versione in cinese tradizionale è disponibile online.. Il libro ha vinto il premio Book of the Year per il 1993.