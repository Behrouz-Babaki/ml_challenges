Niekończąca się historia (niem. Die Unendliche Geschichte) – powieść fantasy dla dzieci i młodzieży opowiadająca historię chłopca, który poprzez pobyt w fantastycznej krainie odmienia życie swoje i swego ojca.Autorem jest Michael Ende a pierwsze wydanie miało miejsce w 1979. Książka została przetłumaczona na wiele języków. Na jej podstawie powstał film, rozpowszechniany w Polsce pod tytułem Niekończąca się opowieść i jego dwie kontynuacje oraz dwa seriale telewizyjne, w tym jeden animowany. Filmy są powszechnie znane także pod angielskim tytułem The Neverending Story. Powieść stała się w Niemczech także kanwą do przedstawień teatralnych, operowych i baletowych.