Pian della Tortilla è il primo romanzo ad aver avuto successo dello scrittore John Steinbeck. Scritto nel 1935 tratta in modo comico e surreale della vita di un gruppo di paisanos.Le storie che sono raccontate hanno come comune denominatore la vita di queste persone alla perenne ricerca di qualche soldo per un goccio di vino.Sin dall'inizio si capisce il tenore del romanzo quando l'autore paragona la casa di Danny alla Tavola Rotonda e gli amici di Danny ai suoi Cavalieri e nomina Re Artù, Orlando e Robin Hood.Il gruppo di amici ha una visione della vita, differente dalla normale accezione. Nel loro "mondo" la prigione è un buon posto dove smaltire sbornie, incontrare amici, rilassarsi e mangiare regolarmente. Una proprietà immobiliare invece, può diventare un peso che fa perdere di vista le cose importanti come gli amici, le bevute e il condividere quello che si ha. Uno comincia ad avere due case, poi ne affitta una poi deve richiedere il pagamento della pigione e finisce con l'avvelenarsi la vita. Molto meglio, a volte, vivere con dei cani in un pollaio oppure dormire nei boschi dove capita senza affannarsi e arrangiandosi qua e là, niente di grave qualche furtarello o piccoli imbrogli per procurarsi un gallone di vino quando serve.