De schaduw van de wind (Spaans: La sombra del viento) is een roman uit 2001, geschreven door de Spaanse schrijver Carlos Ruiz Zafón, en een wereldwijde bestseller. Het boek is in 2004 vertaald naar het Nederlands door Nelleke Geel. Het boek was erg succesvol in Europa, waarna het ook naar het Engels vertaald werd. Het stond weken bovenaan de Spaanse bestsellerlijst, en werd geprezen door de Duitse ex-vice-premier en ex-minister van buitenlandse zaken Joschka Fischer. In Barcelona, de stad waar het boek zich grotendeels afspeelt wordt echter kritiek geleverd op het feit dat Zafón het boek in het Spaans geschreven heeft in plaats van het Catalaans. Zafóns tweede roman, een prequel op De schaduw van de wind, verscheen in mei 2009. Het boek heet Het spel van de engel en speelt zich ook af in Barcelona tijdens de jaren 20 en 30 van de twintigste eeuw. Het volgt een jonge schrijver die door een mysterieus persoon benaderd wordt om een boek te schrijven. De Spaanse editie is in april 2008 gepubliceerd door Planeta.