Il vento tra i salici (The Wind in the Willows) è un classico della letteratura per l'infanzia scritto da Kenneth Grahame, pubblicato per la prima volta nel 1908. La sua trama è incentrata su animali antropomorfi che rappresentano la società rurale inglese dell'epoca. Il romanzo è notevole per la sua mistura di misticismo, avventura, moralismo e cameratismo.Il romanzo era già stato ristampato 31 volte nel 1929, quando A. A. Milne, divenuto poi a sua volta un celebre scrittore, ne adattò una parte per la sua rappresentazione Toad of Toad Hall.Nel 1909 Grahame si licenziò dalla carica di segretario della Banca d'Inghilterra. Si ritirò in campagna dove, come i personaggi del suo romanzo, passò gran parte del suo tempo navigando sul fiume Tamigi.