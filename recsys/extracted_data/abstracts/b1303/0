De Hyperion Canto's vormen een vierdelige sciencefictionroman van de Amerikaanse schrijver Dan Simmons.Het verhaal speelt zich af in een periode van de 28e eeuw tot de 31e eeuw. De mensheid heeft zich over een groot aantal planeten verspreid maar is voor haar overleven volledig afhankelijk van een kunstmatig intelligente entiteit, de Technocore genaamd. Deze Technocore is op haar beurt ook weer afhankelijk van de menselijke creativiteit. De serie gaat over de strijd waarmee de mensheid haar zelfstandigheid herwint. De vier delen zijn ook afzonderlijk goed leesbaar.