Mucchio d'ossa (titolo originale: Bag of Bones) è un romanzo horror scritto da Stephen King e pubblicato per la prima volta nel 1998. Si tratta del primo romanzo dell'autore pubblicato con un nuovo editore dopo un rapporto ventennale con la Viking Press, interrotto per una questione puramente economica.La scrittrice Amy Tan ha dichiarato che il libro è pieno della "voce arguta e ossessiva della potente immaginazione di King". Mucchio d'ossa è stato il primo libro di King a ricevere dai critici un'analisi letteraria profonda che va al di là di quella del genere horror.I suoi temi comprendono il processo di scrittura (il personaggio principale Mike Noonan ha il blocco dello scrittore), il potere della memoria (i fantasmi del passato di Noonan come quelli di Sara Laughs, l'inquietante casa sul lago in cui egli si trasferisce) e i segreti che si celano dietro la nostra banale vita quotidiana. Un elemento umano fondamentale, tuttavia, è la lotta di una giovane vedova e di sua figlia per restare lontani dalle grinfie di Max Devore, figura di spicco della comunità.