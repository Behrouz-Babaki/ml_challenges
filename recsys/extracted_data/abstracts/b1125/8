Kippenvel (Engels: Goosebumps) is een jeugdboekenserie, geschreven door de Amerikaanse auteur R.L. Stine. De boeken zijn allemaal geschreven in het griezelgenre en zijn bedoeld voor jongeren tussen 10 en 13 jaar. De boeken zijn in Nederland en België uitgegeven door uitgeverij Kluitman in Alkmaar. De eerste reeks boeken werd uitgegeven onder de naam Kippevel (zonder "n").Per maand worden alleen al in de Verenigde Staten 1,20 miljoen exemplaren verkocht. Ook in Nederland en België is deze serie populair.