La serie di libri per ragazzi Piccoli brividi (titolo originale Goosebumps, letteralmente "Pelle d'oca") è un ciclo di racconti (o romanzi brevi) ad ambientazione horror dell'autore statunitense Robert Lawrence Stine (conosciuto come R. L. Stine). La serie viene pubblicata in inglese dalla Scholastic press; la traduzione italiana è edita da Mondadori. I Piccoli brividi sono stati uno straordinario successo internazionale: complessivamente, i libri della serie hanno venduto oltre 500 milioni di copie in tutto il mondo e sono stati tradotti in 32 lingue ; secondo il Guinness Book of World Records, i Piccoli Brividi sono la serie di libri per bambini più venduta della storia . Ai Piccoli brividi si sono ispirati anche alcuni film e una serie televisiva.