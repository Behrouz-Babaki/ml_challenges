Air gear (エア・ギア, Ea gia?, Air Gear) è uno Shōnen Manga di Oh! Great (autore anche di Inferno e Paradiso), pubblicato in origine sulla rivista contenitore Weekly Shōnen Magazine a partire dal maggio 2003. Nel 2006 ha vinto il primo premio per la categoria shōnen nel Kodansha Manga Award. Nello stesso anno è stata prodotta una trasposizione anime in 25 episodi (più un episodio speciale), trasmessa in Giappone dal 4 aprile al 27 settembre 2006, i cui diritti sono stati acquistati in Italia dalla Yamato Video, che tuttavia non ha ancora annunciato una data di pubblicazione in Dvd della serie.È stato prodotta anche una serie OAD, composta finora da tre episodi, intitolata Air Gear: Kuro no Hane to Nemuri no Mori -Break on the Sky- (エア・ギア 黒の羽と眠りの森 -Break on the Sky-, Air Gear: Kuro no Hane to Nemuri no Mori -Break on the Sky-?); il primo OAD è uscito in Giappone il 17 novembre 2010, il secondo il 17 marzo 2011 e il terzo è stato pubblicato il 17 giugno 2011, allegati alle edizioni limitate dei volumi 30, 31 e 32 del manga. Il primo OAD narra le vicende legate al 16° tankobon del manga (ovvero lo scontro tra Ikki e Ringo), mentre nel secondo e nel terzo è raccontata la battaglia virtuale tra i Kogarasumaru e i membri della vecchia Sleeping Forest (rispettivamente nel 24° e nel 25° tankobon)Il manga in Italia è pubblicato dalla casa editrice Panini Comics, nella divisione Planet Manga, a partire dal 22 marzo 2007 a cadenza prima mensile, successivamente bimestrale ed infine trimestrale.In Giappone, alla fine del capitolo 352 del manga, è stato annunciato che alla conclusione di questa opera mancano solo 5 capitoli, quindi il manga è terminato al numero 357.</span>