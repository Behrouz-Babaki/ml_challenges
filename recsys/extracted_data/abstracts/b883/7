L'arte della magia (in inglese Equal Rites) è il terzo romanzo della serie del Mondo Disco, un ciclo fantasy comico dello scrittore britannico Terry Pratchett. È anche il primo romanzo del "sottociclo" delle streghe.Uscito nel 1987, il libro è stato tradotto in italiano da Natalia Callori ed è stato pubblicato per la prima volta nel 1991 nella Trilogia del mondo disco, comprendente i primi tre romanzi del Mondo Disco, edito da Arnoldo Mondadori Editore sulla collana Biblioteca di Fantasy. Nel 2000 è stato pubblicato da TEA (editore) sulla collana Teadue.