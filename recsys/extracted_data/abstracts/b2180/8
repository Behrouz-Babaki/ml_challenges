De Roman van de Drie Koninkrijken ('sanguo yanyi'), of Roman van de Geschiedenis van de Drie Koninkrijken ('sanguo zhi yanyi'), geschreven door Luo Guanzhong in de 14e eeuw, is een Chinese historische roman gebaseerd op de gebeurtenissen in de roerige jaren aan het einde van de Han-dynastie en tijdens de Periode van Drie Koninkrijken, beginnend in 168 en eindigend met de hereniging van het land in 280.Het wordt gezien als één van de vier klassieke romans (sida qishu, 四大奇書) van de Chinese literatuur, met een totaal van 800.000 karakters, 1191 personages en 120 hoofdstukken.