Principia Discordia to święta księga dyskordianizmu, autorstwa Grega Hilla (Malaklipsy Młodszego). Autorami niektórych fragmentów byli także Kerry Thornley (Omar Khayyam Ravenhurst), Robert Anton Wilson, Camden Benares czy Richard Marshall. Tytuł z języka łaciny można tłumaczyć "Zasady Niełady". Książka opisuje w luźny sposób filozofię dyskordianizmu.Nie jest to jedna książka, lecz pięć kolejnych, zupełnie innych edycji. Znane są tylko pierwsza, czwarta i piąta edycja: Principia Discordia or How The West Was Lost (Principia Discordia, czyli Jak Upadł Zachód), wydana w 1965 roku w pięciu egzemplarzach, Principia Discordia or How I Found The Goddess & What I Did To Her When I Found Her (Principia Discordia, czyli Jak Odnalazłem Boginię I Co Jej Wtedy Zrobiłem), wydana w 1969 roku, Principia Discordia or a Catterpiller’s Praise To The Butterfly (Principia Discordia, czyli Gąsienicowy Zachwyt Nad Motylem).