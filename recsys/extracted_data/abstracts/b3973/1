Donne innamorate (Women in Love) è un romanzo di David Herbert Lawrence, scritto nel 1920. Il libro narra la storia di due sorelle, Ursula e Gudrun Brangwen, che già erano apparse nel romanzo L'arcobaleno (The Rainbow), del 1915.Gudrun, un'artista, persegue una relazione distruttiva con Gerald, un industriale; il contrasto inerente a questa coppia procede parallelo con l'amore che si sviluppa tra Ursula e Rupert, un intellettuale sofferente. Le relazioni affettive così stabilite sono ulteriormente approfondite e sviluppate dall'attrazione fisica e psicologica reciproca che sembrano avere i due uomini, Gerald e Rupert.Il romanzo spazia su tutta la società britannica di poco precedente allo scoppio della prima guerra mondiale, per poi concludersi sulla vetta delle Alpi tirolesi. Come per la maggior parte delle altre opere di Lawrence, anche questo libro ha causato vivaci polemiche per il proprio oggetto sessuale.