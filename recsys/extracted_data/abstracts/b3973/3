Liefde en vrouwen (Engels: Women in Love) is een boek geschreven door D.H. Lawrence. Het boek werd gepubliceerd in 1920 (in New York City), hoewel het toen slechts in een beperkte oplage werd verspreid, dit in verband met de controverse rond de voorganger van dit boek: The Rainbow. In 1921 werd het in Londen verspreid en later dat jaar kon iedereen het gewoon lezen. Het verhaal zelf was al in 1916 gereed. De bedoeling was dat de twee boeken één boek zouden worden (“The Sisters”).Veel mensen hadden kritiek op het werk, maar Lawrence noemde het zelf “zijn grootste werk”. Lawrence komt ook zelf in het boek voor als het personage Rupert. Veel andere personages zijn ook op bekende personen in het leven van Lawrence gebaseerd. Zo is Ursula gebaseerd op de ex-vrouw van Lawrence, Frieda. Het is duidelijk dat dit werk breekt met de Engelse wetten van de literatuur, door zijn detail voor zowel personages als de omgeving. Hierdoor vinden veel mensen het boek meer poëzie dan proza of een combinatie van de twee. Hier zijn zowel voor- als tegenstanders van te vinden.