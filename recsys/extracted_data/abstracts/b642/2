Un grido fino al cielo, nell'originale inglese Cry to Heaven, è un romanzo autoconclusivo della scrittrice statunitense Anne Rice, pubblicato nel 1982 dalla casa editrice Ballantine Books di New York e apparso per la prima volta in traduzione italiana nel 1984 per la Sperling & Kupfer.Il romanzo è ambientato nell'Italia del XVIII secolo, e in particolare nel mondo dell'opera, a quel tempo largamente dominata dalle figure dei cantanti castrati. L'autrice ha svolto un ampio lavoro di documentazione, consultando numerosi testi di storia e storia della musica, di medicina e anatomia.