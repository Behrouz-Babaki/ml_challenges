Dragon Ball Z (ドラゴンボールZ, afgekort DBZ) is een Japanse animeserie gebaseerd op de manga Dragon Ball (deel 17-42 van de originele Japanse uitgave — deel 33-85 van de 1e Nederlandstalige editie) door Akira Toriyama en geproduceerd door Toei Animation. De serie wordt beschouwd als een klassiek voorbeeld van de mangavorm shonen.Kenmerkend aan de serie is de verschuiving van een meer komisch, luchtige verhaal naar een donkerder actiegericht stuk. De protagonist gaat door een eindeloze cyclus van vechten, winnen, verliezen en verbeteren. In de serie is er sprake van het hiernamaals (The Other World) en tijdreizen.Ook wordt er gebruik gemaakt van de term Super Saiyan. Dit betekent een niveau dat bereikt is, waarbij het haar van de personages goudkleurig wordt, de ogen smaragdgroen en hun kracht enorm toeneemt. Ze worden ook agressiever, waarbij ze omringd worden door een fel aura.