De wereld volgens Garp (Engels: The World According to Garp) uit 1978 is de vierde roman van de Amerikaanse schrijver John Irving. Met dit boek werd Irving op slag wereldberoemd. De Nederlandse vertaling werd geleverd door Cornelis Andries Gerardus van den Broek. Het verhaal werd in 1982 verfilmd met Robin Williams in de hoofdrol. De thematiek van de roman draait voornamelijk om Garps obsessie en uiteindelijk onvermogen zijn geliefden en zichzelf tegen de geilheid en de wreedheid van de wereld te beschermen.