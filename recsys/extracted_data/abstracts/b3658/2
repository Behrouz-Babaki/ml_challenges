L'intrepida Tiffany e i Piccoli Uomini Liberi (The Wee Free Men) (2003) è un romanzo di Terry Pratchett. Fa parte di una serie rivolta ai ragazzi (ma non solo), ambientata nel Mondo Disco. Il libro racconta la presa di coscienza di sé, del proprio ruolo, e della riscoperta della propria nonna da parte della giovane Tiffany Aching, una ragazza di nove anni, cresciuta in una famiglia di pastori di lunga tradizione; ma è anche la storia di un'intrusione di un mondo in un altro, e del contatto tra una ragazzina e vari esseri mitici, alcuni nemici e altri alleati, tra cui spicca decisamente il variopinto popolo dei Piccoli Uomini Liberi, spiritelli dediti all'abigeato, alle risse e alle bevute, ma dotati di una struttura fortemente matriarcale; oppure una storia alla Labyrinth - Dove tutto è possibile, con un bambino che viene rapito dalla Regina delle Fate e deve essere salvato; tuttavia la storia racconta molto più di questo fatto. In realtà il libro ha una grande varietà di temi, non ultima la satira di luoghi comuni sulle fiabe.