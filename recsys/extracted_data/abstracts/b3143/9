De marathon (originele titel The Long Walk) is een in juli 1979 verschenen boek van de Amerikaanse schrijver Stephen King. Het boek is echter geschreven onder een pseudoniem, Richard Bachman.Het boek beschrijft een helse duurloop door de ogen van een deelnemer, Ray Garraty. De duurloop start aan de Canadese grens en gaat zuidwaarts door Maine naar Augusta, en daarna via de US 1 zo ver zuidwaarts als de deelnemers kunnen volhouden. De marathon speelt zich af in een totalitaire versie van de Verenigde Staten, en wordt georganiseerd door de mysterieuze "majoor".