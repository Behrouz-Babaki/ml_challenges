Yu degli spettri (幽☆遊☆白書, Yū Yū Hakusho?, "Libro bianco sui fantasmi") è un manga scritto e disegnato da Yoshihiro Togashi, la cui serializzazione è iniziata nel 1990 sul magazine Weekly Shōnen Jump, e terminata nel 1994; dalla storia narrata nel manga è stato anche tratto una serie anime (trasmessa in Italia col titolo Yu Yu) per un totale di 112 puntate suddivise in quattro stagioni (due serie principali), e due film d'animazione di cui il primo doppiato da un cast differente da quello della serie animata.Una prima pubblicazione, in Italia, è iniziata nel luglio del 1998, all'interno della testata contenitore Express della Star Comics, ma la serie non fu edita per intero, a causa della chiusura della testata stessa nel settembre del 2000; un mese dopo, il medesimo editore ripropose dall'inizio il manga, pubblicandolo per intero, questa volta, nella collana Zero, con l'ultima uscita avvenuta nell'aprile del 2002.