Uomo invisibile è un romanzo di Ralph Waldo Ellison. Fu l'unico romanzo che egli riuscì a pubblicare nella sua vita, e gli valse il National Book Award nel 1953. Il volume tratta molte delle questioni sociali ed intellettuali che riguardavano la realtà afroamericana, compreso il relativo rapporto tra quest'ultima e il Marxismo, il nazionalismo nero, e le politiche riformiste di Booker T. Washington. La rivista TIME ha inserito questo romanzo nella sua lista TIME 100 Best English-language Novels from 1923 to 2005 (I cento migliori libri in inglese dal 1923 al 2005 del TIME).