Interessante Tijden is het zeventiende boek uit de Schijfwereld-reeks van Terry Pratchett. Dit boek met de tovenaar Rinzwind, de voormalige toerist Tweebloesem en Cohen de Barbaar is grotendeels een persiflage op de Chinese Revolutie. Het boek verscheen in 1994 onder de titel 'Interesting Times'. De Nederlandse vertaling (door Joke de Vries) verscheen in 1998. In 2009 verscheen een nieuwe uitgave, "grondig hertaald" door Venugopalan Ittekot.