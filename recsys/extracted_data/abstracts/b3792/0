Twelfth Night, voluit Twelfth Night, or What You Will, in het Nederlands ook wel Driekoningenavond genoemd, is een romantische komedie van William Shakespeare, volgens onderzoek geschreven tussen 1599 en eind 1601. De premi√®re vond plaats in de grote zaal van de Middle Temple te Londen, op 2 februari tijdens Maria Lichtmis, een feest om het einde van het kerstmisseizoen te vieren. De plot bevat elementen uit het kortverhaal "Over Apollonius en Silla" van Barnabe Rich, die zich gebaseerd had op een verhaal van Matteo Bandello.