Een luisterboek, ook audioboek en vroeger gesproken boek genoemd, is een geluidsopname van een voorgelezen boek. In het commerciÃ«le verkeer wordt een luisterboek uitgebracht op compact disc, of als bestanden die na betaling via internet kunnen worden gedownload. Daarnaast zijn via het internet bestanden in omloop die gratis zijn te downloaden, meestal in mp3-formaat. Het gaat dan om oude boeken, die vrij zijn van auteursrechten, of boeken die door de schrijver beschikbaar zijn gesteld.