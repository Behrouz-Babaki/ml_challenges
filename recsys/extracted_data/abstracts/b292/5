Książka mówiona, audiobook – nagranie dźwiękowe zawierające odczytany przez lektora tekst publikacji książkowej; zwykle zapisane na kasecie magnetofonowej lub płycie kompaktowej (w formacie audio lub np. MP3 czy M4B). Często spotykane jest też angielskie określenie audiobook.W Stanach Zjednoczonych i państwach Europy Zachodniej zainteresowanie książkami mówionymi od lat stale rośnie. Świadczy o tym nie tylko wartość rynku audiobooków według statystyk Audio Publishers' Association z 2005 roku w USA wartość rynku audiobooków szacuje się na 871 mln dolarów[potrzebne źródło], ale także istnienie projektów takich jak Librivox, które na zasadzie wolontariatu przygotowują nagrania książek z domeny publicznej.W Polsce już w połowie lat 30. firma płytowa Orpheon nagrała bajki Adama Mickiewicza czytane przez aktora i malarza Mariusza Maszyńskiego. Później książki mówione na taśmach magnetofonowych nagrywano od lat 60. XX wieku na potrzeby czytelników Biblioteki Polskiego Związku Niewidomych (jako alternatywa dla książek pisanych pismem Braille’a). Książki do słuchania dopiero zdobywają popularność. Nowe krajowe publikacje bardzo rzadko pojawiają się wraz z odpowiednikami w wersji audio, choć np. w USA dzieje się tak z większością bestsellerów.Obecnie największy w Polsce zbiór książek mówionych na tradycyjnych kasetach magnetofonowych posiada Biblioteka PZN (centrala w Warszawie przekazuje też część swoich zbiorów do punktów bibliotecznych na terenie całego kraju): ok. 500 tys. kaset, ponad 5000 tytułów. Książki na płytach CD dostępne są w niektórych księgarniach lub sklepach internetowych.