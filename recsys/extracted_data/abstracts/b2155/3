Resident Evil, w Japonii znana pod tytułem Biohazard (jap. バイオハザード, Baiohazādo) – seria japońskich gier komputerowych z gatunku survival horror zapoczątkowana w 1996 roku, wydawana przez firmę Capcom. Na podstawie gier powstało dotychczas m.in. siedem filmów (pięć amerykańskich filmów aktorskich i dwa anime), kilka nowelizacji oraz seria komiksów. Gry z serii sprzedały się w liczbie ponad 50 mln egzemplarzy.