Resident Evil, conosciuto in Giappone come Biohazard (バイオハザード, Baiohazādo?) , è un media franchise survival horror di successo che ha preso vita nel 1996 come videogioco sviluppato da Capcom, intitolato appunto Resident Evil e creato da Shinji Mikami.Fino a ottobre 2013 le spedizioni complessive della serie ammontano a 60 milioni di unità. La serie gode di grande popolarità nell'ambiente dei videogiochi survival horror. L'ambiente è stato influenzato pesantemente sia da George A. Romero e dai suoi film sugli zombie, sia dalla serie di videogiochi horror Alone in the Dark.Il successo di questo franchise ha causato la nascita di diversi videogiochi, fumetti, libri e film hollywoodiani sulla serie. Mentre i giochi seguono una cronologia, vi sono diverse alterazioni nella trama dei film, che vengono considerati storie a parte.