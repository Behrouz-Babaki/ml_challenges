The Portrait of a Lady (Het Portret van een dame) is een roman van Henry James. Het werd voor het eerst gepubliceerd als feuilleton in The Atlantic Monthly en Macmillan's Magazine in 1880-81 en daarna als een boek in 1881. Het is een van James' populairste lange romans, en wordt beschouwd als een van zijn best leesbare. De Nederlandse vertaling is van de hand van Inge de Heer en Johannes Jonkers en dateert pas van 1995, hetgeen tekenend is voor de relatieve onderwaardering die James in ons taalgebied ten deel valt.