Misdaad en straf (Schuld en boete) (Russisch: Преступление и наказание, Prestoeplenië i nakazanië) is een roman van de Russische schrijver Fjodor Dostojevski uit 1866. Het ging slecht met de student Rodion Raskolnikov. Hij had de universiteit verlaten, trok zich terug op zijn kamertje en verviel in de armoede. Uit nood pleegde hij een roofmoord op een oude woekeraarster. Het artikel Over de misdaad wierp echter een ander licht op zijn motieven. Rodion zat met rare ideeën in zijn hoofd en begon te twijfelen aan zichzelf. Dat was voor Dostojevski het vertrekpunt om te filosoferen over de geest en redding van de misdadiger.