Dat wonderbare licht (Engelse titel: The Light Fantastic) is een fantasyboek uit 1986 van de Engelse schrijver Terry Pratchett. Het is het tweede boek in de Schijfwereld cyclus en een direct vervolg op het eerste deel De Kleur van Toverij. Het boek werd in 1991 in het Nederlands vertaald door Venugopalan Ittekot. Regisseur Vadim Jean bracht in 2008 de drie uur durende televisiefilm The Colour of Magic uit, waarin De Kleur van Toverij en Dat wonderbare licht samen zijn verwerkt.