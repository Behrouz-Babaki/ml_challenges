La luce fantastica (in inglese The Light Fantastic) è il secondo romanzo della serie del Mondo Disco e il secondo del Ciclo di Scuotivento, un ciclo fantasy comico dello scrittore britannico Terry Pratchett. Uscito nel 1986, il libro è stato tradotto in italiano da Natalia Callori ed è stato pubblicato per la prima volta nel 1991 nella Trilogia del mondo disco, comprendente i primi tre romanzi del Mondo Disco, edito da Arnoldo Mondadori Editore sulla collana Biblioteca di Fantasy. Nel 1999 è stato pubblicato da TEA (editore) sulla collana Teadue. La narrazione riprende e conclude le vicende raccontate in Il colore della magia. È l'unico romanzo del ciclo ad essere il seguito di un altro.