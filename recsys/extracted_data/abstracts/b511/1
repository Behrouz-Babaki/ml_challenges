Card Captor Sakura (カードキャプターさくら, Kādokyaputā Sakura?, Cardcaptor Sakura), spesso abbreviato in CCS, è un manga scritto e disegnato dalle CLAMP tra il 1996 e il 2000. È stato pubblicato in Giappone dalla casa editrice Kodansha, ed è composto da 12 tankōbon i quali hanno venduto complessivamente 12 milioni di copie. Nel 2001 ha vinto il famoso e prestigioso premio Seiun Award come manga dell'anno.Ne è stato tratto anche un anime di tre stagioni (1998-2001), per un totale di 70 episodi, trasmesso anche in Italia e conosciuto come Pesca la tua carta Sakura per la prima stagione e Sakura, la partita non è finita per le ultime due stagioni. La seconda stagione ha vinto il premio Animage Anime Grand Prix nel 1999. Nel 1999 e nel 2000 uscirono anche due film d'animazione basati sulla versione animata.