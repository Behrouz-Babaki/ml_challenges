Cardcaptor Sakura (jap. カードキャプターさくら , Kādokyaputā Sakura), znana również jako Card Captor Sakura i często nazywana skrótowo CCS – manga dobrze znanego zespołu mangaczek CLAMP. Seria telewizyjna anime (1998-2000) powstała na bazie mangi i składa się z 70 półgodzinnych odcinków (podzielonych na trzy sezony), dwóch filmów kinowych i paru odcinków specjalnych. Cardcaptor Sakura była wydawana w Japonii przez Kōdanshę w magazynie Nakayoshi.Angielski dubbing anime został nazwany Cardcaptors i był nadawany w anglojęzycznych krajach. Niezmienione anime z angielskim tłumaczeniem, zwane Cardcaptor Sakura, było emitowane w anglojęzycznych sieciach przez Animax. Cardcaptor Sakura została także wydana w krajach posługujących się językiem angielskim w niezmienionej wersji, na DVD pod swoją oryginalną nazwą.Większość postaci z Cardcaptor Sakura pojawia się również w najnowszych mangach CLAMP, a mianowicie Tsubasa Reservoir Chronicle i okazjonalnie w xxxHOLiC.