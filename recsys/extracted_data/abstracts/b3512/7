Stato e rivoluzione (in russo: Государство и революция, Gosudarstvo i revoljucija) è un saggio scritto da Vladimir Lenin nell'agosto-settembre 1917. In questo libro Lenin sostenne che la rivoluzione socialista, pur mirando a realizzare un obiettivo di libertà collettiva, dovesse passare attraverso una fase di esercizio del potere assoluto da parte del "partito degli operai e dei contadini", con la sospensione delle garanzie civili e politiche tipiche delle democrazie liberali (libere elezioni, libertà di stampa e di associazione). All'interno dell'opuscolo viene distinta una parte a rilievo storico intitolata "La dittatura del proletariato".