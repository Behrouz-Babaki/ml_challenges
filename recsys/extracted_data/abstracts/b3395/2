La via della schiavitù, pubblicato in Italia anche con il titolo Verso la schiavitù (The Road to Serfdom) è un libro scritto da Friedrich von Hayek (Premio Nobel per l'economia nel 1974), che ha trasformato il panorama del pensiero politico del XX secolo, spostando i termini del dibattito per milioni di persone in tutto lo spettro politico. È tra le esposizioni più influenti e popolari del liberalismo classico e libertarismo.