Proroctwo Kamieni (fr. La Prophétie des pierres) – powieść fantasy dla młodzieży, napisana przez piętnastoletnią Flavię Bujor i wydana w 2002 roku we Francji, przez wydawnictwo Anne Carrière.Opowiada o losach trzech dziewczyn. Wszystkie mają po czternaście lat i muszą uratować świat przed mrokiem i złem. Magiczne kamienie które dostają w dniu czternastych urodzin dają im wielką siłę. Zanim jednak uratują Czaroświat – magiczną krainę która zostaje opanowana przez armię mroku, muszą przejść wiele prób i udowodnić że są warte zaufania jakim je obdarzają inni.Jest to opowieść o przyjaźni i poświęceniu. Autorka przenosi nas do magicznego świata ukazując jednak wątki z jakimi stykamy się na co dzień.