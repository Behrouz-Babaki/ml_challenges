Elfquest is een Amerikaanse stripreeks, die gaat over de wereld van de twee manen. De reeks is geschreven door Wendy en Richard Pini en verscheen vanaf 1978.Alle verhalen volgen elkaar op en vertellen over hoe een kleine groep elfen overleeft in een vijandelijke wereld. De wolfrijders leven in het bos totdat de mens dit in brand steekt. Vanaf dan ontstaat er een zoektocht naar de andere elfen, en naar waar zij zelf vandaan komen.Elfquest is een zeer uitgebreide serie met veel personages en verschillende stammen, en zoals gewoonlijk ontbreekt er dan ook geen magie en liefde. Het hoofdpersonage Snijer, het stamhoofd van de Wolfrijders, begint als een jonge onervaren elf die de wereld en zijn elfen wil leren kennen al snel sleept hij zijn hele stam en de lezer van de serie mee in zijn avontuur.Tijdens hun avontuur dat begon als een zoektocht (de Quest) komen de elfen te weten dat ze niet afkomstig zijn van de wereld waar de twee mannen leven. De "Allerhoogsten" zoals ze hun voorvaderen zelf noemen, zijn met het paleis neergestort op die wereld. Het is een schokkende belevenis, maar veel tijd om zich druk te maken krijgen ze niet. Want in hun zoektocht naar andere elfen en daarna naar het paleis zijn ze verschillende stammen tegengekomen. De Wolfrijders, die in het woud leefden en op wolven rijden zijn door de mensen uit hun borg gedreven en zijn bij het zonnevolk terechtgekomen. Hier wonen de elfen in hutten in de woestijn en gebruiken ze Zwoets, een soort kamelen, voor het zware werk. Daarna leerden ze ook de Vliegers kennen, die in de blauwe berg wonen en op grote haviken vliegen. Daarna ontmoeten ze de teruggangers die in het noorden in het land van sneeuw wonen en op herten rijden.Daarnaast zijn er in Amerika nog 'spinoffs' die gerelateerde verhalen vertellen zoals over de 'wavedancers', een elfenvolk dat in zee leeft. Het is niet waarschijnlijk dat deze vertaald worden in het Nederlands, aangezien deze weinig meer met het oorspronkelijke verhaal te maken hebben.