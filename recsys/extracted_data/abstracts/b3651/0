Le onde è un romanzo della scrittrice britannica Virginia Woolf, pubblicato per la prima volta nel 1931.È il romanzo più sperimentale della scrittrice, essendo strutturato sotto forma di soliloqui dei sei protagonisti della storia: Bernard, Susan, Rhoda, Neville, Jinny e Louis. Altrettanto importante è il settimo personaggio del libro, Percival, che però non sentiremo mai parlare con la propria voce. I personaggi parlano attraverso soliloqui. In questo romanzo la scrittrice esplora i concetti dell'individualità, dell'io e della comunità. Ogni personaggio è ben distinto dall'altro e il romanzo segue la loro vita dall'infanzia fino alla maturità. Per questa ragione è stato accostato ad un altro grande romanzo della letteratura di quegli anni, Ritratto dell'artista da giovane di James Joyce.