MegaTokyo (MegaTokyo, ?) è un fumetto online in stile manga disegnato da Fred Gallagher (detto "Piro"). Disegni, storia e design del sito sono di Fred. Rodney Caston (detto "Largo") ha collaborato a scrivere la storia per il primo anno circa, ma a seguito di alcune incomprensioni sullo sviluppo da dare alla storia Fred ha acquisito l'intero progetto e lo prosegue da allora autonomamente. Le pubblicazioni delle tavole on line sono iniziate nell'estate del 2000. Gallagher è stato licenziato dal suo 'normale' lavoro di architetto a fine 2002 e ne ha approfittato per diventare un mangaka (benché non si ritenga "degno") lavorando su Megatokyo a tempo pieno.MegaTokyo è la storia di due statunitensi, Piro e Largo, che finiscono a Tokyo.Molte delle battute sono incentrate sul mondo dell'animazione giapponese, dei videogiochi, sull'informatica o sulle differenze culturali incontrate dai due personaggi.Tutte le tavole sono disponibili gratuitamente sul sito ufficiale, ma si possono anche acquistare i volumetti inglesi stampati dalla Dark Horse Comics, che ha edito il secondo (ISBN 1-59307-118-3) ed il terzo volume (ISBN 1-59307-305-4) nonché una riedizione del primo (ISBN 1-59307-163-9), dato che l'edizione della IronCat è oramai fuori stampa. Il quarto (ISBN 1-40121-126-7) e il quinto volume (ISBN 1-40121-127-5) sono stati pubblicati dalla CMX Manga.La Free Books sta stampando i volumi italiani, in collaborazione con il team di fan che curano la traduzione del sito italiano.