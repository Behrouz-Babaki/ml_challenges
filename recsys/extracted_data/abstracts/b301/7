Azumanga Daioh (jap. あずまんが大王, Azumanga daiō) – to manga stworzona przez Kiyohiko Azumę. Była wydawana przez wydawnictwo MediaWorks w czasopiśmie Dengeki Daioh od 1999 do 2000 roku. Seria była rysowana na cztero-panelowe historyjki (zwane inaczej yonkoma), które przedstawiają życie sześciu dziewczyn różniących się charakterem.Rok później zostało stworzone i wyprodukowane anime pod tytułem Azumanga Daioh: The Animation przez J.C.Staff. Pierwszy odcinek został wyemitowany 8 kwietnia 2002 roku, a ostatni 20 września 2002 r. Było nadawane w TV Tokyo, Aichi Television Broadcasting, Television Osaka, oraz AT-X w pięciominutowych odcinkach każdego dnia powszechnego, później nadawano 25-minutowe powtórki w weekend. Wszystkich pięciominutowych odcinków jest 130, jednakże zostały zgromadzone w 26 odcinkach. Wersja DVD i VHS były wydawane przez Starchild RecordsZ okazji dziesięciolecia mangi tworzona jest Azumanga Daioh: Hoshūhen (jap. あずまんが大王・補習編, Azumanga Daioh: Supplementary Lessons), publikowana w miesięczniku Shonen Sunday przez wydawnictwo Shokugan. Wydawana jest od maja 2009 roku.