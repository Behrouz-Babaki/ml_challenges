Azumanga daiō (あずまんが大王, Azumanga daiō?) è un manga comico del 2000 di Kiyohiko Azuma, pubblicato in formato yonkoma sulla rivista Dengeki Daiō e successivamente trasformato in un anime di 26 episodi nel 2002. L'anime è stato originariamente trasmesso in puntate da 5 minuti ogni giorno, passate poi in un'unica puntata di 25 minuti nel weekend. Gli episodi sono stati accompagnati da Azumanga daiō (Gekijō tanpen), un breve cortometraggio utilizzato come trailer per la serie, e Azumanga web daiō. Il titolo della serie è composto dalle parole Azumanga, riferimento diretto al nome dell'autore, e daiō, riferimento alla rivista su cui è stato pubblicato.