Azumanga Daioh (あずまんが大王, , Azumanga Daiō, te vertalen als “Grote Koning Azumanga”) is een Japanse komische mangaserie, geschreven en getekend door Kiyohiko Azuma. De manga werd gepubliceerd in yonkoma-formaat door MediaWorks in het tijdschrift Dengeki Daioh. In totaal liep de manga van 1999 tot 2002.De manga werd in 2000 omgezet naar een Original Net Animation, en in 2002 tot een 26-delen tellende animeserie. Deze serie werd uitgezonden op TV Tokyo, Aichi Television Broadcasting, Television Osaka, en AT-X. Elke aflevering is 25 minuten, en is opgebouwd uit stukjes van 5 minuten.