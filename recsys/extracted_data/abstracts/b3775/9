Trinity Blood (トリニティ・ブラッド, Toriniti Buraddo) è prima di tutto il titolo di una serie di light novel del defunto Sunao Yoshida, illustrate da Thores Shibamoto e pubblicate in Giappone a partire dal 2001. Visto il successo, la casa editrice Kadokawa Shoten ha deciso di affidare all'artista Kiyo Kyujo una versione a fumetti, serializzata in Giappone su Asuka e di cui Planet Manga cura l'edizione italiana, diffusa dal settembre del 2007. Dopo la morte di Yoshida, il suo amico Kentaro Yasui, nonché autore dei romanzi di Ragnarök, si è impegnato nel completare le restanti storie, così come è accaduto per il manga. Nel 2005 ha preso vita anche una serie animata di 24 episodi, realizzata dal celebre studio GONZO e pubblicata in Italia in DVD da parte di Yamato Video.