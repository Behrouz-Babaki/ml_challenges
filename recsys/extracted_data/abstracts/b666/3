Daniel Deronda è un romanzo di George Eliot, pubblicato la prima volta nel 1876. È l'ultimo romanzo completato dall'autrice ed è l'unico a essere ambientato nella società vittoriana a lei contemporanea. È insieme satira sociale e ricerca morale, con una presentazione positiva delle idee ebraiche proto-sioniste e cabalistiche che ha reso controverso il giudizio finale su uno dei nomi più importanti della letteratura vittoriana. Dal romanzo sono stati tratti tre film (un film muto e due per la televisione). Il romanzo è stato anche adattato per il teatro come, in particolare, in una produzione degli anni '60 del 69 Theatre Company di Manchester, con Vanessa Redgrave nella parte di Gwendolen Harleth.