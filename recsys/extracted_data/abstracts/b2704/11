The Catcher in the Rye is een roman van de Amerikaanse schrijver J.D. Salinger. Het boek verscheen in de Verenigde Staten in 1951. In het Nederlands werd het aanvankelijk gepubliceerd onder de titel Puber, later als De vanger in het graan.Het boek was zeer controversieel vanwege het grove taalgebruik en de vrije behandeling van seks en prostitutie. Hoewel dit tegenwoordig geen taboeonderwerp meer is, was dit in de jaren '50 erg omstreden. Verder is het boek controversieel omdat het verscheidene mensen zou hebben aangezet tot het plegen van misdaden.