The Broker (Nederlands: De deal) is een legal thriller geschreven door John Grisham. Het boek is in 2005 uitgekomen.In het boek maakt Teddy Maynard, die ook al voorkwam in De Broederschap, opnieuw zijn opwachting als manipulerend hoofd van de CIA. Het boek verwijst impliciet naar dit eerdere werk van Grisham door middel van de persoon Teddy Maynard, en door de opmerking dat het Backman-schandaal 'een donkere wolk boven het hoofd van een populaire president' was, zodat Morgan het Witte Huis kon 'binnenstrompelen'. Deze 'populaire president' was waarschijnlijk de door Maynard in het zadel geholpen Aaron Lake uit De Broederschap, voor wie het Backman-schandaal blijkbaar zijn presidentschap heeft gekost.Het boek was een bestseller maar werd door critici gemengd ontvangen. Sommigen vinden het een verbetering na een lichte inzinking van Grisham in eerdere werken, terwijl anderen het bestempelden als een 'reisje naar Italië' met een verhaaltje eromheen. De gratieverleningen van de fictieve president Morgan aan onder anndere Backman en een megafraudeur zijn wellicht gebaseerd op controversiële gratieverleningen die George W. Bush en Bill Clinton in de laatste uren van hun presidentschap zouden hebben verleend.