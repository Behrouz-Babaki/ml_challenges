Naruto (jap. ナルト) – manga Masashiego Kishimoto oraz adaptacja telewizyjna na jej podstawie. Jej główny bohater, Naruto Uzumaki, to nastoletni ninja, który nieprzerwanie szuka uznania i szacunku oraz sposobu na zostanie hokage – przywódcą i jednym z najsilniejszych ninja w swojej wiosce.Manga została opublikowana po raz pierwszy w roku 1999 przez wydawnictwo Shūeisha 43. w numerze japońskiego tygodnika „Shōnen Jump”. W Polsce manga wydawana jest przez Japonica Polonica Fantastica. Do czerwca 2013 roku ukazały się 64 tomy w Japonii oraz 60 tomów w Polsce.Seria anime, produkowana przez Studio Pierrot i Aniplex, swoją premierę miała w telewizji kablowej TV Tokyo i sieci telewizji satelitarnej Animax dnia 3 listopada 2002 i wciąż jest nadawana. W Polsce wersja ocenzurowana była emitowana przez kanał Jetix/Disney XD od 12 lutego 2007 w polskiej wersji dźwiękowej. Pierwsza seria trwała 9 sezonów (sezony 1-8 po 26 odcinków, 9 sezon 12 odcinków), a pierwszy sezon drugiej serii, Naruto: Shippūden, rozpoczął się 15 lutego 2007.