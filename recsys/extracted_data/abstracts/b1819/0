Naruto (NARUTO - ナルト -, Naruto?) è un manga scritto e disegnato dal mangaka Masashi Kishimoto. A partire dal 1999, sono stati pubblicati 675 capitoli raccolti in 69 volumi (fino al capitolo 668). In Giappone, i primi 51 volumi hanno venduto oltre 100 milioni di copie mentre, negli Stati Uniti, dove è pubblicato sotto l'etichetta della Viz Media, il numero 9 è stato il volume manga più venduto della storia degli USA. In Italia, la serie è pubblicata dalla Panini Comics e, finora, conta 65 volumi per un totale di 627 capitoli. Naruto il mito è la ristampa italiana (contrassegnata dal numero del volume in rosso, nella prima era in nero), arrivata al numero 56. Vi è anche un'ulteriore ristampa della collana Naruto Gold arrivata al Volume 50, la quale si differenzia dalle altre per il formato più grande, le copertine e la posta.La serie animata è andata in onda in Giappone a partire dal 3 ottobre 2002 su TV Tokyo e successivamente è stata trasmessa anche in America ed in Europa. In Italia è trasmessa da Italia 1, Hiro, Italia 2 e Boing. Dal 15 febbraio 2007 TV Tokyo ha iniziato a trasmettere la seconda serie Naruto: Shippuden (NARUTO: 疾風伝, lett. Naruto: Le Cronache dell'Uragano?) (la quale corrisponde nel manga ai volumi dal numero 28 in poi) di cui, al momento, sono stati mandati in onda 360 episodi. In Italia, la seconda serie è iniziata l'11 novembre 2008 e, al momento, sono stati mandati in onda 286 episodi. Dalla serie sono stati ricavati anche sei film e tre OAV.