Het grote slapen (oorspronkelijke Engelstalige titel: The Big Sleep) is een in 1939 gepubliceerde hard-boiled detectiveroman van Raymond Chandler. Het is de eerste roman waarin Chandler het personage Philip Marlowe opvoert. Het boek werd tweemaal verfilmd: eerst als de film noir The Big Sleep (1946), gevolgd door de remake The Big Sleep (1978). De roman wordt vermeld op Le Mondes 100 boeken van de eeuw. In 1973 verscheen bij uitgeverij Bruna een vertaling van J. van Woensel onder de titel Het grote slapen, inmiddels uit druk.