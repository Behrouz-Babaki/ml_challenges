Highschool of the Dead (学園黙示録, Gakuen Mokushiroku?)</span> è un manga scritto da Daisuke Satō ed illustrato da Shōji Satō, pubblicato su Monthly Dragon Age dal settembre 2006. La serie è stata pubblicata internazionalmente in numerose lingue e durante il Comic-Con 2010 è stata annunciata la sua pubblicazione anche negli Stati Uniti, nei quali è stata pubblicata anche una versione full color. Nel febbraio 2013 è stata annunciata dalla Monthly Dragon Age la seconda stagione del manga, che vede il 9 aprile 2013 come data d'inizio pubblicazione del nuovo progetto.Un adattamento animato della serie è stato prodotto dalla MADHOUSE e trasmesso in Giappone a partire dal 5 luglio 2010 per poi concludersi il 27 settembre 2010. In Italia i diritti dell'anime sono stati rilevati dalla Yamato Video e viene trasmesso dal 16 settembre 2013 in streaming sul canale di YouTube Yamato Animation in una versione con audio giapponese e sottotitolata in italiano, che verrà succeduta in futuro da una doppiata in italiano e prossimamente sul canale Man-Ga in versione solo doppiata.Un episodio OAV di Highschool of the Dead, intitolato "Drifters of the Dead", è stato pubblicato in Giappone con il settimo volume del manga in Blu-ray il 26 aprile 2011. Originariamente la sua uscita era prevista per il febbraio dello stesso anno, ma è stata poi posticipata.La serie segue un gruppo di studenti giapponesi che devono cercare di sopravvivere da una improvvisa epidemia che trasforma gli umani in zombie. Attualmente la serie è composta di 7 Tankoubon totali più una riedizione completamente a colori (pubblicata di recente in Italia da Planet Manga) denominata "Colour Edition".