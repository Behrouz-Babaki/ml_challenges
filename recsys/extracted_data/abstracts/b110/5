Het lied van ijs en vuur (A Song of Ice and Fire) is een high fantasy-serie geschreven door de Amerikaanse auteur en scenarioschrijver George R.R. Martin.Martin begon met het schrijven van de serie in 1991 en het eerste deel verscheen in 1996 in de Verenigde Staten. Het originele idee betrof een trilogie, maar gaandeweg werd ingezien dat de complexiteit van het verhaal te groot was; er werden dan ook nog vier extra titels aangekondigd. Er zijn tevens drie prequels verschenen, en verschillende staan gepland voor publicatie. Een van deze novelles ontving een Hugo Award. De serie werd tot dusver in meer dan twintig talen vertaald en haalde meerdere keren de top van de New York Times-bestsellerslijst. Alleen al in de Verenigde Staten heeft de serie tot nu toe meer dan 4,5 miljoen exemplaren verkocht, en meer dan zeven miljoen wereldwijd. Er verschenen ook vele andere afgeleide werken, waaronder de televisieserie Game of Thrones.