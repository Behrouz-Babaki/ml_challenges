Le Cronache del ghiaccio e del fuoco (A Song of Ice and Fire) è una serie di romanzi fantasy epici scritti da George Raymond Richard Martin.Martin incominciò a scrivere la saga nel 1991, e il primo libro venne pubblicato negli Stati Uniti nel 1996. Nata originariamente per essere una trilogia, la saga ha acquistato spessore durante il corso degli anni, al punto tale che, secondo Martin stesso, per poter portare a conclusione l'intera storia saranno necessari almeno sette volumi. L'autore ha inoltre scritto alcuni racconti brevi ambientati nel mondo delle Cronache che ne approfondiscono alcuni punti della trama.Finora la saga è stata tradotta in più di venti lingue, raggiungendo velocemente ampia fama.È il lavoro più conosciuto di Martin e da esso sono stati tratti un gioco di carte collezionabili, un gioco da tavolo e due giochi di ruolo; inoltre, l'emittente televisiva statunitense HBO ha realizzato un adattamento televisivo della saga dal titolo Il Trono di Spade (Game of Thrones).