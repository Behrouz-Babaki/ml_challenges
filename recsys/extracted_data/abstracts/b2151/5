Molte religioni e movimenti spirituali ritengono sacri certi testi scritti (o serie di racconti orali tradizionalmente non annotati). Ritenendo spesso che i loro testi sacri (o sacre scritture) siano interamente divini o parzialmente ispirati in origine, in alcune religioni i fedeli usano titoli come Parola di Dio per indicare le sacre scritture, in altre, come nel Buddhismo, questi scritti spesso iniziano con l'invocazione "Così ho udito" (sanscrito: एवं मया श्रुतम् Evam mayā śrutam) indicando con ciò che tale opera è ritenuta diretto insegnamento del Buddha Śākyamuni. Anche i non credenti spesso scrivono in maiuscolo i nomi delle sacre scritture come segno di rispetto o per tradizione.Malgrado le antiche civiltà abbiano prodotto testi manoscritti per molti secoli, la prima scrittura stampata per un'ampia diffusione è stata il Sutra del Diamante, un testo buddhista di origine indiana, stampato in Cina nell'anno 868.