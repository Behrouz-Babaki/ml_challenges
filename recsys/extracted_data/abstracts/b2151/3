Een heilig boek of een heilig geschrift is in veel religies en spirituele bewegingen een boek of geschrift dat door de aanhangers van deze bewegingen wordt beschouwd als van goddelijke of spirituele oorsprong. Meestal vormen deze teksten een belangrijke fundering van zo'n beweging. Hoewel antieke beschavingen gedurende duizenden jaren handgemaakte teksten hebben geproduceerd, was het eerste gedrukte, voor massa-verspreiding bedoelde geschrift, de Diamantsoetra, een boeddhistisch geschrift uit het jaar 868.