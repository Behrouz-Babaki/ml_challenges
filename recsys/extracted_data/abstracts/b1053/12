Fullmetal Alchemist (鋼の錬金術師, Hagane no Renkinjutsushi, letterlijk: "Alchemist van Staal"), vaak door fans afgekort als "FMA" of "Hagaren", is een manga uit 2001 geschreven door Hiromu Arakawa. Van het verhaal zijn twee populaire anime-televisieseries gemaakt, waarvan de tweede ('Brotherhood') letterlijk het verhaal van de manga volgt. Ook bestaan er diverse spin-off videospellen. Zowel de originele mangaserie als 'Brotherhood' werden in juni/juli 2010 afgerond.De serie is in Japan en Noord-Amerika erg populair. In 2005 en 2006 werd Fullmetal Alchemist bij peilingen door TV Asahi verkozen tot nummer 1 in de top 100 van beste anime aller tijden. In februari 2007 won de anime diverse prijzen bij de American Anime Awards.De animeserie heeft een doorlopend script met zowel komische als dramatische momenten. Daarnaast vormen ook serieuzere zaken een thema, zoals oorlogen en dictators. Verder werpt de serie vragen op over existentialisme (wat is een ziel, wat is geheugen) en humanisme: in hoeverre heeft het doen van dingen (voor anderen) een beloning tot gevolg?Op 5 april 2009 startte op het Japanse tv-kanaal TBS Fullmetal Alchemist: Brotherhood, de tweede reeks anime-afleveringen. De serie is weer van voren af aan begonnen; kijkers hebben dus geen voorkennis uit de eerste reeks nodig, die met een aparte film werd afgerond ('The Conqueror of Shambala'). De Amerikaanse distributeur Funimation heeft aangekondigd elke aflevering Engels ondertiteld aan te bieden, vier dagen na elke Japanse uitzending. De laatste episode 64 is in Japan vertoond op 4 juli 2010.