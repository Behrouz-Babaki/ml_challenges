Fullmetal Alchemist (鋼の錬金術師, Hagane no renkinjutsushi?, L'alchimista d'acciaio) è un manga giapponese creato da Hiromu Arakawa nel 2001 e concluso nel 2010. In patria viene pubblicato nella rivista mensile Shonen Gangan, pubblicata dalla Square-Enix e composto da 108 capitoli, raccolti in 27 tankōbon. In Italia, il manga viene tradotto e pubblicato dalla Panini Comics nella collana Planet Manga ed ha raggiunto i 27 volumi pubblicati. Da esso sono state tratte due serie animate ed un film anime trasmessi in Italia da MTV durante l'Anime Night: la prima serie è stata trasmessa fra il 2006 e il 2007, la seconda fra il 2009 e il 2010.