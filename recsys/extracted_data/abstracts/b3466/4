La breve seconda vita di Bree Tanner è un racconto della saga di Twilight, un ciclo di romanzi urban fantasy e romantici di Stephenie Meyer, pubblicato il 5 giugno 2010 negli Stati Uniti e in italiano per la prima volta l'8 giugno 2010 da Fazi Editore. Si presenta come uno spin off del terzo volume della serie, Eclipse.La protagonista del racconto e narratrice, Bree Tanner, è infatti un personaggio introdotto in precedenza proprio in Eclipse, l'unica vampira neonata sopravvissuta alla battaglia che vedeva Victoria, Riley e l'esercito dei neonati contro i Cullen e i licantropi di La Push, che sarebbe poi stata eliminata dai Volturi "per non creare precedenti".