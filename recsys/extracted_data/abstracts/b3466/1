Het Korte Tweede Leven van Bree Tanner (Engels: The Short Second Life of Bree Tanner) is een novelle geschreven door de Amerikaanse schrijfster Stephenie Meyer. Het boek speelt zich af tijdens de gebeurtenissen in Eclips en verhaalt over het korte tweede leven van een jonge vampier genaamd Bree Tanner. Meyer liet het boek aan regisseur David Slade, scenarioschrijver Melissa Rosenberg en een paar andere crewleden en acteurs lezen tijdens de productie van The Twilight Saga: Eclipse. Momenteel wordt er gewerkt aan een verfilming van het boek.