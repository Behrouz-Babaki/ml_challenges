De Dhammapada is een samenstelling van 423 verzen van de Boeddha, verdeeld over 26 hoofdstukken. Hierin worden de wijsheden van Boeddha beschreven, in de vorm van korte spreuken.Dhamma is Pali voor Leer of Waarheid (Sanskriet: dharma). Pada betekent woord, vers of pad. Mogelijke vertalingen van Dhammapada zijn dus: Het Pad van de Waarheid, of Verzen over Dhamma.Deze spreuken hebben ieder ook een gedetailleerde commentariÃ«le traditie, betreffende de aanleiding, de reden waarom de Boeddha de betreffende woorden uitsprak, en de situatie waarin de spreuk ontstond. Deze traditionele achtergrond-verhalen zijn echter van 1000 jaar na de Boeddha, dus het waarheidsgehalte ervan is onzeker.De Dhammapada maakt deel uit van de Khuddaka Nikaya, een onderdeel van de Sutta-pitaka van het Pali Canon; de erkende geschriften van het Theravada-boeddhisme. De Dhammapada is een van de toegankelijkste en ook populairste boeken van het Boeddhisme, en is ongeveer 40 maal in het Engels vertaald.