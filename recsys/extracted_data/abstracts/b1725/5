Millennium è una trilogia di romanzi polizieschi dello scrittore e giornalista svedese Stieg Larsson. I tre romanzi che la compongono sono tutti stati pubblicati postumi, dopo la prematura scomparsa dell'autore e sono apparsi per la prima volta in Svezia tra il 2005 e il 2007 presso l'editore Norstedts Förlag. In Italia i romanzi sono stati pubblicati per la prima volta a partire dal 2007 presso l'editore Marsilio.I romanzi che la compongono sono: Uomini che odiano le donne (titolo in lingua originale Män som hatar kvinnor) La ragazza che giocava con il fuoco (Flickan som lekte med elden) La regina dei castelli di carta (Luftslottet som sprängdes)I tre romanzi sono stati tradotti e pubblicati in oltre trenta Paesi, e in Europa hanno venduto oltre 8 milioni di copie, di cui 2,7 milioni nella sola Svezia (quasi un quarto degli abitanti del paese scandinavo) e 1,5 milioni nella sola Francia, primo paese a pubblicare la trilogia presso l'editore Actes Sud.