Ogen van de Draak (1984, oorspronkelijke titel: The Eyes of the Dragon, herzien in 1987) is een boek van de Amerikaanse schrijver Stephen King. Het is een sprookje in middeleeuwse context, en is opgedragen aan zijn vriend Ben Staub en zijn dochter Naomi King. Het boek is mede gebaseerd op de verhalen die King zijn eigen kinderen vertelde, en mede geschreven naar aanleiding van kritiek van Naomi, die een hekel had aan de horrorverhalen die King meestal schreef.