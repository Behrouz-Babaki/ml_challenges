Gli occhi del drago è un romanzo fantastico scritto da Stephen King pubblicato nel 1984. Quest'opera è un classico fantasy, basato sulla battaglia tra il bene e il male e pervasa dalla costante presenza della magia, che ha un ruolo preminente nella storia. Le due figure cardinali vengono rappresentate da Flagg, il mago di corte che aspira al ruolo di re, e da Peter, accusato ingiustamente della morte di suo padre, il re Roland.La narrazione è accompagnata da illustrazioni di David Palladini.