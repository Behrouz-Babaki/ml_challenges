La buona terra (The Good Earth) è il romanzo più famoso della scrittrice americana Pearl Buck pubblicato nel 1931.Il libro le valse il Premio Pulitzer nel 1931 e la medaglia di riconoscimento dall'American Academy of Arts and Letters.Il libro descrive alcuni aspetti anche primitivi della vita cinese tramite un forte senso di umanità ed una grande energia descrittiva. La trama è intrecciata con il duro lavoro dei campi, con il racconto del matrimonio dei contadini, con il dramma della siccità e della carestia. Su tutti questi temi si impone il lavoro dell'uomo e l'amore e l'angoscia della donna e l'amore per la terra che supera ogni lusinga ed ogni tentazione, dato che è tipicamente femminile, di fecondità e di conservazione della specie.Dal libro, è stata tratta una versione cinematografica, La buona terra (The Good Earth) di Sidney Franklin (1937). Il film, che ebbe numerose candidature, vinse l'Oscar alla migliore attrice a Luise Rainer e l'Oscar alla migliore fotografia a Karl Freund.