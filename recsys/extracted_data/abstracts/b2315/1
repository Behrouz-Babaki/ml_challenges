Sin City: Miasto grzechu – amerykańska seria komiksowa autorstwa Franka Millera, uważana za jedno z najlepszych osiągnięć w swoim gatunku.Akcja tego mrocznego, czarno-białego komiksu z gatunku noir rozgrywa się w fikcyjnym mieście Basin City nieopodal Seattle. Miasto opanowane jest przez gangi, a duża część walczącej z nimi policji jest skorumpowana. Rządząca w Basin City od pokoleń rodzina Roarków sprowadziła tam niegdyś prostytutki, aby zapewniły towarzystwo górnikom pracującym w okolicznych kopalniach. Po latach kobiety utworzyły rządzącą się własnymi prawami dzielnicę. Jest ona tłem walk pomiędzy gangsterami, policjantami i politykami.Seria ukazała się pierwotnie w formie zeszytów w 1992 roku nakładem Dark Horse Comics, a następnie opublikowano ją w formie siedmiu powieści graficznych. Po polsku wydał ją Egmont Polska.