Sin City is de titel van een serie comicminiseries, geschreven door Frank Miller, die zich afspelen in de fictieve stad Basin City. Het eerste verhaal kwam van april 1991 tot juni 1992 in dertien afleveringen uit in het tijdschrift Dark Horse Presents (de eerste publicatie van Dark Horse Comics). De titel van dit eerste verhaal was ook Sin City. Een aantal andere verhalen van variërende lengte volgde. De verhalen hebben veel figuren gemeen en de plotlijnen van verschillende verhalen zijn vaak verstrengeld. In de wereld van Sin City is veel criminaliteit en prostitutie. Een citaat uit de boeken (en de film, zie verder): Walk down the right back alley in Sin City and you can find anything (Als je de juiste steeg inloopt in Sin City kun je alles vinden/verwachten)Op 1 april 2005 kwam ook een film Sin City uit, gebaseerd op een aantal van de verhalen (The Hard Goodbye, The Big Fat Kill, That Yellow Bastard en een kort verhaal uit Booze, Broads and Bullets), geregisseerd door Robert Rodriguez en Frank Miller en met een scène geregisseerd door Quentin Tarantino, die als special guest director in de titels wordt vermeld. Voor de gelegenheid werden ook de verhalen herdrukt, met nieuwe omslagen ontworpen door Chipp Kidd en in een kleiner formaat. Twee sequels van deze film zijn ondertussen gepland.De herdruk omvat de volgende titels (Engelstalig): The Hard Goodbye A Dame to Kill for The Big Fat Kill That Yellow Bastard (won de Will Eisner-award voor beste grafische album in herdruk 1998) Family Values Booze, Broads & Bullets Hell and BackOok verscheen er tegelijkertijd een oversized hardcover met tekenwerk van Frank Miller op groot formaat, getiteld The Art of Sin City.