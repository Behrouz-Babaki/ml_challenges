Filary Ziemi (ang. The Pillars of the Earth) – historyczna powieść autorstwa Kena Folletta z 1989 roku. Książka opowiada o dziejach budowy monumentalnej katedry w fikcyjnym mieście Kingsbridge w południowej Anglii. Historia ma miejsce na przestrzeni XII wieku, w okresie zwanym Anarchią z uwagi na polityczną zawieruchę spowodowaną zatonięciem Białego Statku z następcą tronu Anglii oraz morderstwem Tomasza Becketa - arcybiskupa Canterbury. Główny wątek wznoszenia świątyni niejednokrotnie stanowi również tło dla innych wątków powieści: walki o władzę nad krajem oraz trudnych losów społeczności średniowiecznej Anglii. Powieść jest wielowątkowa i łączy w sobie różną tematykę: historię, architekturę, intrygę, romans, obyczaj i religię. Przed publikacją powieści, Ken Follett znany był jako pisarz thrillerów. Powieść przyjęto z ogromnym entuzjazmem, jest ona najlepiej sprzedającą się pozycją pisarza.Na podstawie tej powieści powstała gra planszowa Filary Ziemi wydana w Polsce przez wydawnictwo Galakta oraz miniserial, w którym wystąpili m.in. Ian McShane, Rufus Sewell, Matthew Macfadyen oraz Alison Pill.W październiku 2007 roku wydana została kontynuacja powieści nosząca nazwę Świat bez końca.