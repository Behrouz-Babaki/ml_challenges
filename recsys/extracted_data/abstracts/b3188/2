Kroniki marsjańskie, oryg. The Martian Chronicles – zbiór opowiadań fantastyczno-naukowych Raya Bradbury z roku 1950, spisanych w formie kroniki, ukazujących historię podboju Marsa przez Ziemian w latach 1999-2026. Metaforycznie ukazana kolonizacja obcej planety przez żądnych zysku i wrażeń Ziemian odbywa się kosztem zniszczenia panującej na Marsie inteligentnej cywilizacji. Autor ukazuje swoje zniechęcenie wobec współczesnej sobie cywilizacji amerykańskiej, pełnej zadufania w sobie, poczucia wyższości oraz braku zrozumienia dla innych kultur i nacji.