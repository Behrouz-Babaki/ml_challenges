A painted house is een novelle van de Amerikaanse auteur John Grisham. Het boek gaat over arme Zuidelijke katoenboeren die het hoofd maar net boven water kunnen houden. Hoofdpersoon is de zevenjarige Luke Chandler, die door de gebeurtenissen langzaam steeds verder van de droomwereld van een kind in de realiteit gaat leven, en zijn leven met andere ogen gaat zien.Voortdurend blijkt het contrast tussen het behoudende arme agrarische Zuiden en het rijke industriÃ«le Noorden, waar de consumptiemaatschappij en welvaart al diep zijn doorgedrongen. Terwijl in het Noorden telefoons en auto's heel normaal zijn, zijn in landelijk Arkansas auto's een zeldzaamheid, en hebben veel huizen geen elektriciteit of waterleiding. Kinderen moeten meehelpen met de oogst en de scholen beginnen pas in november om daar rekening mee te houden. Oudere kinderen stoppen vaak voortijdig met school om fulltime mee te helpen op de boerderij. Het is normaal en er wordt verwacht dat iedereen boer wordt, net als hun ouders en grootouders. Luke wordt eens per week gewassen wat naar lokale maatstaven veel is. Weliswaar vertrekken er mensen tijdelijk of permanent naar het noorden, maar de Zuidelijke identiteit is nog sterk en er heerst wantrouwen tegen de 'yankees', die als arrogant en snobistisch worden gezien.De tegenstelling heerst ook in de familie. Lukes vader en grootvader ('Pappy') zijn boer, net zoals iedereen is en altijd is geweest. Lukes moeder is daarentegen afkomstig uit een boerderij bij de stad Memphis en weet dus beter. Zij wil aan het uitzichtloze boerenleven ontsnappen en wordt daarom door Pappy en oma een beetje vreemd gevonden. Luke wil ook geen boer worden: zijn grote droom is profhonkballer te worden bij de St. Louis Cardinals. Verder is er nog een 19-jarige oom Ricky, die in Korea vecht.Het geschilderde huis symboliseert verandering in tegenstelling tot zijn behoudende grootouders (gesymboliseerd door zijn grootvader die altijd 37 mijl per uur (59 km/u) rijdt omdat hij denkt dan het zuinigst te rijden).Het boek slaat hier een heel andere toon aan dan de meeste werken van Grisham.