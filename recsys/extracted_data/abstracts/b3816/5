Gevangen (Under The Dome) is een roman van Stephen King uit 2009. Het gaat over een dorp dat gevangen wordt gehouden door een mysterieuze koepel. King deed in 1976 al een poging om de roman te schrijven, maar gaf dit op. Voor het boek was namelijk erg veel onderzoek nodig. Pas jaren later durfde King het aan de roman te gaan schrijven. Het boek is opgedragen aan zijn in 2008 overleden vriend, Surrendra Patel. Het boek heeft 973 of 1056 bladzijden (afhankelijk van de uitgave).