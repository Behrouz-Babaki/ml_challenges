Il ponte sulla Drina (titolo originale Na Drini Ćuprija o На Дрини Ћуприја) è un romanzo scritto da Ivo Andrić tra il 1942 e il 1943 e pubblicato nel 1945 pochi mesi dopo la fine della seconda guerra mondiale.Fu il romanzo d'esordio di Andrić che fino ad allora aveva scritto e pubblicato solo numerosi racconti brevi.Il romanzo è caratterizzato da una prosa lenta ma vigorosa e da uno svolgimento che abbraccia diversi secoli, la trama si svolge infatti partendo dall'inizio del XVI secolo e giungendo fino alla prima guerra mondiale.Il protagonista del romanzo è il ponte sul fiume Drina (Ponte Mehmed Paša Sokolović) situato nella cittadina di Višegrad, località che si trova nella parte orientale della Bosnia al confine con la Serbia. Il ponte fu costruito su ordine di Mehmed Paşa Sokolovič, un ragazzino rapito nel 1516 dalla zona di Višegrad e portato a Istanbul dove, dopo anni di addestramento militare, vestì dapprima la divisa dei giannizzeri (il cosiddetto devşirme, una pratica usuale durante l’impero ottomano) e divenne poi visir inviato durante il regno di Solimano il magnifico nella zona di origine.Tramite una serie di racconti e aneddoti ambientati sullo sfondo e spesso sopra il ponte Andrić traccia la storia di Višegrad e della Bosnia stessa, area costantemente al confine tra impero ottomano, cultura orientale e religione musulmana e cultura occidentale e cristiana.Il romanzo è considerato da alcuni una lettura importante per la comprensione della storia della ex-Jugoslavia.