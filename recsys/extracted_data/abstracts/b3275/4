L'altra donna del re (titolo originale The Other Boleyn Girl) è un popolare romanzo storico scritto dall'autrice britannica Philippa Gregory, ambientato nella nobiltà inglese del sedicesimo secolo e basato sulla vita di Maria Bolena, sorella della ben più famosa Anna, seconda sposa del re Enrico VIII d'Inghilterra. Dal romanzo è stato tratto nel gennaio 2003 uno sceneggiato televisivo dal titolo The Other Boleyn Girl (dove il ruolo di Maria era interpretato da Natascha McElhone), mentre nel 2008 ne è uscita trasposizione cinematografica del regista Justin Chadwick. Il film, dal titolo L'altra donna del re, è interpretato da Natalie Portman, Scarlett Johansson ed Eric Bana.