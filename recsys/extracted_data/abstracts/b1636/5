De Mabinogion is de naam waaronder een aantal middeleeuwse Welshe proza-teksten bekendstaat. De naam Mabinogion is het gevolg van een vergissing van Lady Charlotte Guest die deze teksten in het Engels vertaalde: zij nam ten onrechte aan dat Mabinogion het meervoud was van het Welshe Mabinogi.De teksten komen uit het Witte boek van Rhydderch (Llyfr Gwyn Rhydderch) en het Rode boek van Hergest (Llyfr Coch Hergest), beide uit de veertiende eeuw. De verhalen zijn zelf veel ouder, maar er bestaat geen consensus over hoeveel ouder ze zijn.