Il romanzo grafico, o romanzo a fumetti, traduzione letterale dell'espressione inglese graphic novel usata comunemente anche nell'italiano, è un formato di fumetto in cui le storie sono più lunghe (come appunto un romanzo), autoconclusive e in genere rivolte ad un pubblico adulto. Per esso è stata utilizzata anche l'espressione "fumetto d'autore", in contrapposizione a "fumetto popolare" (spesso identificato col "fumetto seriale").