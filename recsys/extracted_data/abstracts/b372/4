Kuroshitsuji (jap. 黒執事, Kuroshitsuji) – manga, znana również pod tytułem Black Butler, czyli „Czarny Lokaj”, której autorką jest Yana Toboso. Swoją premierę miała 16 września 2006 roku, a w październiku dwa lata później pojawiła się adaptacja filmowa – anime – poprowadzona przez Shinohara Toshiya w liczbie 24 odcinków pod tym samym tytułem. Od lipca do maja 2010 roku emitowana była druga seria tego anime na japońskich stacjach telewizyjnych: MBC i TBS. Od roku 2011 roku manga jest wydawana przez polskie wydawnictwo mangowe Waneko z podtytułem Mroczny kamerdyner. Na podstawie mangi powstało też 7 odcinków specjalnych.