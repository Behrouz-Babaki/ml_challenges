Black Butler - Il maggiordomo diabolico (黒執事, Kuroshitsuji?, letteralmente Il maggiordomo nero) è un manga scritto e disegnato da Yana Toboso. Dal suo debutto, il 16 settembre 2006, è stato pubblicato sulla rivista di shōnen manga Monthly GFantasy, della Square Enix. La licenza del manga in lingua inglese appartiene alla Yen Press, che l'ha pubblicato per la prima volta nell'agosto 2009, in occasione del primo anniversario della rivista Yen Plus. In Italia, i diritti del manga sono stati acquistati dalla Panini Comics che lo pubblica con l'etichetta Planet Manga a partire dal 28 aprile 2011 a cadenza mensile fino al numero 9 di dicembre 2011, poi bimestrale dal numero 10 di febbraio 2012 (uscito in realtà a marzo) al numero 14 di ottobre 2012, mentre i numeri successivi escono in modo irregolare.La serie narra le avventure di Ciel Phantomhive, un ragazzino di dodici anni divenuto capofamiglia della nobile casata Phantomhive, e di Sebastian Michaelis, un maggiordomo demoniaco obbligato a servire Ciel per via del contratto faustiano stipulato fra i due.Nel luglio 2008 è stato annunciato un adattamento ad anime, diretto da Shinohara Toshiya e prodotto da A-1 Pictures: la trasmissione dell'anime è iniziata il 2 ottobre 2008 ed è terminata il 26 marzo 2009 con 24 episodi. Tuttavia, all'evento Sono shitsuji, shūshō ~Saigo no bansan wo anata to tomo ni~ (その執事、終章～最後の晩餐を貴方と共に～, Sono shitsuji, shūshō ~Saigo no bansan wo anata to tomo ni~? "Quel maggiordomo, ultimo capitolo ~Un'ultima cena con te~") è stato annunciato che l'anime sarebbe tornato per una seconda serie. La seconda serie è stata trasmessa dal 1º luglio al 16 settembre 2010 sull'emittente televisiva giapponese MBS ed è durata 12 episodi. A gennaio 2014 è stata annunciata una terza serie, già in produzione.Dal manga sono stati tratti due musical, due drama CD, un videogioco per Nintendo DS ed un film live action.