De Celestijnse Belofte is de titel van de Nederlandstalige versie van The Celestine Prophecy, een roman van James Redfield uit 1993. In korte tijd werd het boek wereldwijd zeer geliefd bij liefhebbers van new age, esoterie en spiritualiteit.Tussen 1993 en 1995 stond het onafgebroken in de Nederlandse boeken top 10. Tot mei 2005 zijn 20 miljoen exemplaren verkocht en is het in 34 talen uitgebracht. In 2006 kwam ook de gelijknamige film uit, gebaseerd is op het boek.Redfield publiceerde drie vervolgboeken: The Tenth Insight: Holding the Vision (1998), The Secret of Shambhala: In Search of the Eleventh Insight (1999) en The Twelfth Insight: The Hour of Decision (2011). Deze drie boeken zijn eveneens naar het Nederlands vertaald. Het tiende inzicht: de visie vasthouden, Het geheim van Shambhala: de zoektocht naar het elfde inzicht en Het twaalfde inzicht: het uur van de waarheid.