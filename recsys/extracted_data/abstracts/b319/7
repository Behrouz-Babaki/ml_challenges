Battle Royale is een Japanse roman geschreven door Koushun Takami. De roman was af in 1996, maar werd pas in 1999 gepubliceerd. Het boek was een bestseller en werd vertaald in het Frans, Duits, Italiaans, Russisch, Noors en Hongaars. De roman gaat over middelbareschoolleerlingen die gedwongen worden met elkaar te vechten tot op de dood, in een door de overheid opgezet programma. In 1997 werd het ingezonden voor de Japanse Grand Prix van de horrorroman, maar werd het in de laatste ronde uit de selectie gehaald. In het jaar 2000 kreeg het de 4e plek in een Japanse mystery- en horrorliteratuurlijst Kono Mystery en werden er meer dan een miljoen exemplaren verkocht.In 2000 werd er een mangaserie van gemaakt (door Takami zelf) en een film. De film was, net als het boek, zowel controversieel als succesvol. De film werd veroordeeld door het Japanse parlement, en was één van de meest winstgevende Japanse films aller tijden. Later verschenen nog twee mangaversies. Er verscheen ook een vervolg op de roman, Battle Royale II: Requiem.