La vita e le straordinarie, sorprendenti avventure di Robinson Crusoe (The Life and Strange Surprising Adventures of Robinson Crusoe), meglio noto come Le avventure di Robinson Crusoe o, più semplicemente, Robinson Crusoe (pronuncia inglese [ˈrɒbɪnsən ˈkruːsoʊ]) – adattamento popolare italiano Robinson Crusoè (pronuncia [robin'sɔŋ kruzoˈɛ]), in passato comune anche sui libri –, è un romanzo di Daniel Defoe pubblicato nell'aprile 1719 e considerato il capostipite del moderno romanzo di avventura e, da alcuni critici letterari, del romanzo moderno in generale.