The Seven Habits of Highly Effective People, voor het eerst gepubliceerd in 1989 (in het Nederlands gepubliceerd onder de titel: De Zeven Eigenschappen van Effectief Leiderschap), is een boek geschreven door Stephen R. Covey. Van het boek zijn meer dan 15 miljoen exemplaren verkocht in 38 talen. De kernboodschap van het boek is dat zeer effectieve mensen een zevental gewoonten of routines hebben die ten grondslag liggen aan hun succes en dat iedereen deze gewoonten bij zichzelf kan (verder) ontwikkelen. In Covey's woorden wordt effectiviteit bereikt door jezelf op één lijn te stellen met de 'werkelijke noorden principes' van van de 'karakterethiek' (dit lijkt een zelfgekozen benaming voor de deugdethiek). Deze principes zijn volgens Covey universeel en tijdloos. De karakterethiek is volgens Covey tegengesteld aan de hedendaags sterk aanwezige 'persoonlijkheidsethiek' waarin de persoon en status sterk centraal staan.