Fanteria dello spazio (Starship Troopers) è un romanzo di fantascienza di Robert A. Heinlein pubblicato per la prima volta nel 1959.Insignito del Premio Hugo nel 1960, Fanteria dello spazio è considerata una pietra miliare del filone della space opera militare. Il romanzo uscì per la prima volta in italiano il 25 febbraio 1962, nella collana fantascientifica Urania. Venne poi pubblicato altre 8 volte, tutte con la medesima traduzione.