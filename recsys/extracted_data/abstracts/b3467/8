Il siciliano (The Sicilian) è un romanzo scritto da Mario Puzo nel 1984 che ha per protagonista Salvatore Giuliano, sebbene citato tra le pagine del libro come Salvatore Guiliano, avente come sfondo la Sicilia del secondo dopoguerra. Dall'opera è stato tratto l'omonimo film Il siciliano di Michael Cimino; Salvatore Giuliano è impersonato da Christopher Lambert, mentre John Turturro impersona il luogotenente e traditore Gaspare Pisciotta.Romanzo storico che mitizza in parte la figura del controverso Salvatore Giuliano. Come sempre Mario Puzo riesce a fare innamorare il lettore ai suoi personaggi, indipendentemente da chi siano i buoni o i cattivi.La storia è come un seguito de Il padrino. A Michael Corleone, prima di tornare in America dopo la fuga per gli omicidi del capitano di polizia Mark McCluskey e del malavitoso Virgil Sollozzo, viene ordinato di non fare ritorno in patria senza condurre con sé Salvatore Giuliano, protagonista del romanzo.