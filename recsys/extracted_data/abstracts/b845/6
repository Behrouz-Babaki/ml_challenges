Elfen Lied (エルフェンリート, Erufen Rīto) is een 13-delige Anime-serie op basis van de 12-delige manga van auteur Lynn Okamoto. Het verhaal draait om de interactie, de visie, emoties en discriminatie tussen de mens en een mutantenras genaamd diclonius. Deze laatste lijkt over het algemeen op een mens, maar is herkenbaar aan twee hoorns als kattenoren en zogenaamde "vectoren": onzichtbare handen die zich met grote snelheid door de lucht en objecten kunnen bewegen. De serie wordt gekenmerkt door naaktheid en zeer gewelddadige scènes, waarbij regelmatig personen worden omgebracht door onthoofding of soortgelijk fysiek geweld.