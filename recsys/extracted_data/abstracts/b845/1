Elfen Lied (エルフェンリート, Erufen Rīto?) è un manga di Lynn Okamoto (岡本倫, Okamoto Rin?) da cui è stato tratto un anime televisivo, sotto la direzione di Mamoru Kanbe.La storia ruota intorno a Lucy, una mutante diclonius fuggita da un laboratorio e successivamente accolta da una famiglia composta da Kōta e la cugina Yuka, che si prenderanno cura di lei.Il manga è stato pubblicato in Giappone da Shūeisha sulla rivista Weekly Young Jump e raccolto in 12 tankōbon. In Italia il manga è pubblicato da Planet Manga dal 18/10/2012.Dal manga è stata adattata una serie televisiva composta da 13 episodi mandati in onda in Giappone nel 2004 e pubblicati in 2 volumi disponibili in VHS e DVD; esiste inoltre un OAV non continuativo della serie, disponibile solo nello special footage del DVD Box.A causa della complessità dei contenuti, dalla presenza di alcune scene di nudo (ecchi) e di violenza fisica e psicologica piuttosto forti, la serie è stata classificata come seinen, vale a dire rivolta ad un pubblico maggiorenne.La serie è ambientata nella città di Kamakura: sia nell'anime che nel manga vengono mostrati luoghi del posto, come la spiaggia in cui si perde Lucy e si incontrano altri personaggi, le scale del santuario in cui Kōta e la cugina si perdono e il ponte in cui c'è lo scontro finale tra Lucy e la polizia, che esistono davvero.