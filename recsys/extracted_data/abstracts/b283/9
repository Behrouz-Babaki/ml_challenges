Asterix (nell'originale francese Astérix o Astérix le Gaulois, tradotto Asterix il Gallico) è una serie a fumetti francese creata da René Goscinny (testi) e Albert Uderzo (disegni).Ambientata nell'antica Gallia al tempo di Giulio Cesare, attorno al 50 a.C., ha per protagonisti il guerriero gallico Asterix, il suo miglior amico Obelix, trasportatore di menhir, e tutti gli abitanti del loro piccolo villaggio gallico in Armorica, che si ostina a resistere alla conquista romana grazie all'aiuto di una pozione magica preparata dal druido Panoramix, in grado di conferire una forza sovrumana a chi la beve.