Szkarłatny kwiat (ang. The Scarlet Pimpernel - dosł. Szkarłatny Kurzyślad) - sztuka i powieść przygodowa autorstwa Baronowej Orczy wydana w 1905 roku. Akcja powieści osadzona jest w preludium rewolucji francuskiej. Tytułowy bohater, Sir Percy Blakeney, ukrywający się pod maską dandysa i pod tytułowym przydomkiem "Szkarłaty Kurzyślad", wypowiada wojnę narastającemu terrorowi ratując niewinnie skazywanych na śmierć arystokratów.Julia Neilson i Fred Terry dokonali adaptacji sztuki by ją wystawić 19 września 1903 r. w Theatre Royal w Nottingham, jednak sztuka nie odniosła szczególnego sukcesu. Fred Terry widząc potencjał w opowieści zredagował jej ostatni akt i wystawił ją ponownie 5 stycznia 1905 roku w New Theatre w Londynie, gdzie została przyjęta z entuzjazmem, a wydana w tym samym roku powieść zaczęła dobrze się sprzedawać. Na kanwie jej sukcesu Orczy stworzyła szereg dalszych opowiadań związanych z działalnością zamaskowanego bohatera lub członków jego grupy.Powieść znalazła wiele adaptacji nie tylko w teatrze, ale w filmach pełnometrażowych jak adaptacja z 1934 z Leslie Howardem, czy z 1982 z Jane Seymour, licznych serialach oraz nawet w Broadwayowskim musicalu z 1997 r.== Przypisy ==