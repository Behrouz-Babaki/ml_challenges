The Chicago Manual of Style (CMOS) – wysoko cenione opracowanie o stylu, rozumianym jako ogół zagadnień związanych z wyglądem tekstu pisanego - interpunkcją, pogrubieniem bądź nachyleniem czcionki, itp. CMOS, mimo że w zamierzeniu był przeznaczony dla amerykańskiej odmiany języka angielskiego, jest stosowany we wszystkich państwach anglojęzycznych, ponieważ autorytatywnie i klarownie objaśnia niezwykle skomplikowane zagadnienia z tego zakresu.The Chicago Manual of Style jest wydawany przez wydawnictwo University of Chicago Press Uniwersytetu w Chicago. Pierwsze wydanie powstało w roku 1906 i było zatytułowane Manual of Style. W 2010 roku ukazała się jego najnowsza, szesnasta wersja.