Essere e tempo (Sein und Zeit, prima edizione 1927, Halle, Germania) è una delle opere principali di Martin Heidegger (1889 - 1976), filosofo tedesco; essa ha influenzato notevolmente la filosofia contemporanea, in particolare riguardo all'esistenzialismo e all'ermeneutica. Fu pubblicata inizialmente nell'ottavo volume del Jahrbuch für Philosophie und phänomenologische Forschung di Edmund Husserl, a cui fu anche dedicato: "Edmund Husserl in Verehrung und Freundschaft zugeeignet" ("Dedicato a Edmund Husserl in Rispetto e Amicizia")Il saggio ha come filo conduttore l'elaborazione del problema del senso dell'essere, ovvero la ripresa della questione ontologica fondamentale che, da Platone ed Aristotele in poi, ha costituito il nucleo centrale della metafisica.