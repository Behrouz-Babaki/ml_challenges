Dragon Ball (ドラゴンボール, , Doragon Bōru) is een Japanse mangaserie geschreven en geïllustreerd door Akira Toriyama. Het verhaal is geïnspireerd door het Chinese literaire volksroman De reis naar het westen. De serie werd door uitgeverij Shueisha oorspronkelijk gepubliceerd in het blad Weekly Shōnen Jump van 1984 tot aan 1995 en is daarna omgezet in 42 albums. In 2001-2008 kwam uitgeverij Glénat met een Nederlandstalige versie op de markt. Glénat heeft de albums gehalveerd, waardoor de serie 85 delen telt. In 2009 kwam Glénat met een verbeterde heruitgave, genaamd Dragon Ball Ultimate Edition.Sinds de introductie van Dragon Ball is het een van de meest populaire mangaseries, vooral in Japan en Noord-Amerika. In 2007 zijn er meer dan 150 miljoen albums van de serie verkocht. Verschillende manga schrijvers halen inspiratie uit de serie voor hun eigen werk. Naast de manga is ook de anime (tekenfilmserie) zeer populair. Deze anime is opgesplitst in 3 delen; Dragon Ball (153 afl.), Dragon Ball Z (291 afl.) en later Dragon Ball GT (64 afl.). Het eerste album tot en met deel 16 zijn te zien in de "Dragon Ball" TV serie, de volgende 26 albums zijn in de serie "Dragon Ball Z" te zien. In 2006 stond de Dragon Ball serie op plaats 12 voor de beste anime-serie aller tijden.Sjabloon:Bron? Recensenten loven vooral de serie om de kunst, karakterisering en de humor. In 2009-2011 is "Dragon Ball Kai" (98 afl.) uitgezonden. Dragon Ball Kai is een in HD-kwaliteit 'geremasterde' versie van Dragon Ball Z ter gelegenheid van het twintigjarig bestaan van laatstgenoemde serie.