Il Trono di Spade è un romanzo fantasy del 1996 dello scrittore statunitense George Raymond Richard Martin, e rappresenta la prima parte del primo libro della saga delle Cronache del ghiaccio e del fuoco.Il primo volume originale della saga (A Game of Thrones) è stato pubblicato in Italia da Arnoldo Mondadori Editore diviso in due parti; la seconda parte si intitola Il grande inverno.A Game of Thrones nel 1997 è stato candidato al Premio Nebula e al Premio World Fantasy e ha vinto il Premio Locus. Il romanzo breve Sangue di drago, che consiste in un estratto dei capitoli che coinvolgono Daenerys, ha vinto nel 1997 il Premio Hugo per il miglior romanzo breve (Novella).Dal 17 aprile 2011 viene trasmessa su HBO una trasposizione televisiva del ciclo di romanzi, Il Trono di Spade. La prima stagione è basata sul primo romanzo, di cui Il Trono di Spade costituisce la prima parte.Da ottobre 2011 è stata pubblicato dalla Italycomics A Game of Thrones, un adattamento a fumetti in 24 episodi del romanzo, caratterizzato da una maggiore fedeltà ai nomi e ai termini originariamente usati da Martin e riportante il marchio HBO della serie televisiva.