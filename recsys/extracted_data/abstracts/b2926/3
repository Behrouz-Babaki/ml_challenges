La gaia scienza (in tedesco Die fröhliche Wissenschaft) è un libro di argomento filosofico, composto esclusivamente da aforismi di media lunghezza, scritto dal pensatore di origini tedesche Friedrich Nietzsche.È un'opera che occupa una posizione mediana nella produzione filosofica di Nietzsche, fu scritto dopo Aurora e prima di Così parlò Zarathustra. Viene generalmente ritenuto un libro cerniera, quello che segna il passaggio dal cosiddetto periodo positivista (o della fase dello spirito libero) dell'autore, all'ultima e più compiuta fase del suo pensiero.Fu pubblicato per la prima volta nel 1882 e successivamente riproposto con aggiunte in una seconda edizione (con il sottotitolo «la gaya scienza») nel 1887.Ancora nel 1888 Nietzsche indicava i suoi "libri di mezzo", Aurora e La gaia scienza, come le sue opere più personali e quelle che gli erano più "simpatiche".