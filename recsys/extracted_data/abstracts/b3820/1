I Racconti incompiuti sono una raccolta di racconti dello scrittore inglese J.R.R. Tolkien, pubblicata postuma nel 1980 dal figlio Christopher.Nei Racconti incompiuti si possono leggere racconti che spesso non sono propriamente "incompiuti", poiché hanno una loro effettiva conclusione, mentre altri sono incompiuti e frammentari e hanno spesso richiesto l'intervento del curatore. Inoltre, si trovano racconti che espandono storie già presenti ne Il Silmarillion o ne Il Signore degli Anelli, qui pubblicate in una loro redazione più antica, o più sviluppata, con ulteriori particolari e approfondimenti.Il libro è strutturato in quattro parti: la prima contiene i racconti incompiuti che riguardano la Prima Era, la seconda quelli della Seconda Era, la terza quelli della Terza Era e la quarta vari approfondimenti sugli Istari, sui Palantíri ecc.