Een samenzwering van idioten (oorspronkelijke titel: A Confederacy of Dunces) is een roman van de Amerikaanse schrijver John Kennedy Toole die verscheen in 1980, elf jaar nadat de auteur zelfmoord pleegde. Door inspanningen van Tooles moeder Thelma en schrijver Walker Percy (die het voorwoord schreef) werd het boek alsnog uitgeven. Het verkreeg spoedig cultstatus en is nu een belangrijk onderdeel van de "canon" van zuidelijke Amerikaanse literatuur. Toole won in 1981 postuum de Pulitzer-prijs voor fictie. De titel is afgeleid van een regel van Jonathan Swift (uit Thoughts on Various Subjects, Moral and Diverting): When a true genius appears in the world, you may know him by this sign, that the dunces are all in confederacy against him.Het verhaal speelt zich af in New Orleans in het begin van de jaren zestig. De hoofdpersoon, Ignatius J. (Jacques) Reilly, is een intelligente maar luie man die op zijn dertigste nog steeds bij zijn moeder leeft in een woonwijk van de stad, en die door familieomstandigheden gedwongen wordt een baan te zoeken. In zijn zoektocht naar werk ontmoet hij een verscheidenheid aan kleurrijke personages uit New Orleans' "French Quarter".Toole schreef de roman in 1963, tijdens zijn laatste maanden in Puerto Rico.