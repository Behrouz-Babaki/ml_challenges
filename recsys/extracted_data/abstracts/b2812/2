L'era del diamante. Il sussidiario illustrato della giovinetta (titolo originale: The Diamond Age or, A Young Lady's Illustrated Primer) è un romanzo di fantascienza di Neal Stephenson, vincitore del Premio Hugo 1996. È considerato appartenere al filone cyberpunk o postcyberpunk.È un romanzo di formazione incentrato su una ragazza ed ambientato in un mondo in cui la nanotecnologia influenza ogni aspetto della vita. I temi principali includono l'educazione, le classi sociali, la segregazione culturale e la risposta della società ai cambiamenti tecnologici.Il romanzo è stato pubblicato inizialmente nel 1995 dalla Bantam Books.