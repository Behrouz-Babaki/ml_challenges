De Sookie Stackhouse Mysteries (oorspronkelijk: The Southern Vampire Mysteries) is een serie van fantasyboeken geschreven door Charlaine Harris. Het hoofdpersonage, Sookie Stackhouse, is een serveerster met telepathische gaven. Door haar “gave” kan ze de gedachten lezen van elke persoon, dit bemoeilijkt haar liefdesleven aangezien ze ook de gedachten van elke man kan lezen. Ondertussen hebben wetenschappers een manier gevonden om synthetisch bloed te maken, dit vormt een aanleiding voor de vampiers om hun bestaan aan de mensheid te onthullen aangezien ze niet langer mensenbloed moeten drinken. Sookie ontmoet een vampier genaamd Bill Compton en ontdekt dat ze zijn gedachten niet kan lezen wat haar fascinatie voor hem alleen maar groter maakt. Door haar relatie met Bill ontmoet Sookie verschillende magische wezens en ontdekt ze dat zij ook niet bepaald menselijk is.