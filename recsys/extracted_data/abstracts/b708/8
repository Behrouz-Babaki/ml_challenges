Death Note (デスノート, Desu Nōto) is een Japanse manga, in de oorspronkelijke versie geschreven door Tsugumi Oba en getekend door Takeshi Obata. De serie gaat over een middelbare scholier die een bovennatuurlijk notitieboekje vindt, waarmee hij mensen kan laten sterven door simpelweg hun naam erin op te schrijven. Hij besluit dit boekje te gebruiken om de namen van criminelen te noteren en zo het kwaad voorgoed uit de wereld te bannen. De internationale politie gaat uiteraard onmiddellijk op zoek naar de onzichtbare killer (verbasterd in het Japans kira). Hieruit volgt een 'Whodunit'-plot.Death Note begon als een Mangaserie, en beleefde zijn primeur in de Weekly Shonen Jump van uitgever Shueisha. De serie verscheen in dat tijdschrift van december 2003 tot mei 2006. De 108 hoofdstukken werden gebundeld in twaalf mangaboekjes (volumes of tankobon), die vervolgens vertaald zijn verschenen in diverse landen. Sinds juni 2007 worden ze ook in Nederlandse vertaling uitgebracht bij uitgeverij Kana.Naast de manga bestaan er van Death Note ook drie live-action films met CGI-effecten, een roman, een game (Nintendo DS: Death Note - Kira Game) en een animeserie. Deze anime werd in 37 afleveringen vertoond op de Japanse televisie van oktober 2006 tot juni 2007. De officiële vertaalrechten voor de V.S. zijn echter in handen van VIZ Media. VIZ ondernam begin juni 2007 dan ook juridische actie tegen diverse makers van fansubs (fans die zelf de Japanse versie van ondertiteling voorzien of dubben).