Orrore ad Amityville (The Amityville Horror) è un romanzo horror scritto da Jay Anson nel 1977, ispirato a un reale caso di strage familiare dei primi anni settanta, legato a una casa presunta stregata presso 112 Ocean Avenue di Amityville, a Long Island, vicino New York.Cittadina già conosciuta per presunte e macabre attività paranormali, la cronaca di quegli anni narra del più noto "Massacro di Amityville", del novembre 1974, durante il quale Ronald DeFeo Jr. sterminò a colpi di fucile la famiglia, ovvero i genitori, Ronald DeFeo Sr. (43 anni) e Louise DeFeo (42), più i suoi quattro fratelli (Dawn, di 18 anni; Allison, di 13; Marc, di 12 e John Matthew, di 9). Si racconta inoltre che durante la stesura di questo libro si manifestarono molti avvenimenti misteriosi, come il caso di Frances Evans, amica dello scrittore, che morì in un incendio poco dopo aver ricevuto i primi capitoli da leggere.La prima pubblicazione fu nel 1977, e da allora si contano 13 ristampe. Le vendite registrano oltre 10 milioni di copie.