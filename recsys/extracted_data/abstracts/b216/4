Tragedia amerykańska (ang. An American Tragedy) – powieść Theodore'a Dreisera wydana w 1925 roku. Tragedia amerykańska jest jedynym z najgłośniejszych dzieł literatury amerykańskiej pierwszej połowy XX wieku, stała się wzorcem dla dydaktycznego nurtu w literaturze pięknej, który rozwinął się pod jej wpływem.W powieści Dreiser rozliczał się z mitem sukcesu, ukazując wszystko to, co pozostawało pod maską amerykańskiego prosperity połowy lat dwudziestych. Dreiser w nowy sposób pokazał nieszczęście i rozpacz zwykłego człowieka, którego upadek spowodowały prawo i zasady społeczeństwa amerykańskiego. Za podstawę fabuły Dreiser wziął historię zabójstwa Grace Braun przez Chestera Gillette'a w 1906 roku. Przebieg procesu szeroko naświetlały amerykańskie gazety, których archiwalne numery Dreiser wykorzystał do napisania swojego dzieła.